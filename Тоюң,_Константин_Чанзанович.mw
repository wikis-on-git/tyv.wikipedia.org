'''Константин Чанзанович Тоюң''' ''(апрель 22, 1926 чыл - декабрь 29, 1956 чыл)'' — тыва шүлүкчү, композитор, шии артизи.

К. Тоюң 1926 чылдың апрель 22-де [[ТАР|Тыва Арат Республиканың]] [[Барыын-Хемчик кожуун|Барыын-Хемчик]] кожууннуң [[Бай-Тайга]]да Хөл сумузунуң Алдыы-Чиңге-Дагга төрүттүнген. [[Кызыл-Мажалык]] эге школазынга, Тываның [[Тыва Национал театр|хөгжүм-шии театрының]] чанында театр студиязынга өөренип чораан.

1945-1948 чылдарда театр артизинге, Эрзинниң Сагаан-Толагай школазынга база Бай-Тайганың школаларынга башкы бооп ажылдап чораан. Тыва чогаалдың үндезилекчилери [[Степан Сарыг-оол|С. Сарыг-оол]], [[Сергей Пюрбю|С. Пюрбюнуң]] дузазы-биле шүлүктер болгаш шиилерни бижип эгелээн. Хөгжүм херекселдериниң шыырак күүседикчизи болгаш С. Сарыг-оолдуң чонда нептергей «Авай» деп шүлүүнге аялганы чогааткан. 

1956 чылдың декабрь 29-та айыыл-халапка таварышкаш мөчээн. 

1994 чылда [[Новосибирск]] хоорайга үнген хөй томнуг «Сибирьниң болгаш Ыраккы Чөөн чүк улустарының фольклорлуг тураскаалдары» деп номда ооң ады кирген. К. Тоюңнуң шүлүктери солуннарга парлаттынган болгаш дириг турда номнары үнмээн, чүгле 1976 чылда [[Олег Сувакпит|О. Сувакпиттиң]] редакторлааны-биле «Шүлүктер болгаш шүлүглелдер» деп ному чырыкче үнген.

==Дөс==
*Ном «Тываның чогаалчылары / Писатели Тувы». 2000 ч.


[[Аңгылал:!Main category]]
[[Аңгылал:Кижи]]
[[Аңгылал:Тыва]]
[[Аңгылал:Чогаалчы]]
[[Аңгылал:Тыва чогаалчы]]
[[Аңгылал:Композитор]]
[[Аңгылал:Уран чүүл]]
