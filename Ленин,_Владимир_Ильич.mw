[[File:Lenin 1920.jpg|thumb|Ленин]]

'''Влади́мир Ильи́ч Улья́нов''' ''(шолазы '''Ле́нин'''; апрель 22, 1870 чыл – январь 21, 1924 чыл)'' — совет-орус политиканың болгаш күрүнениң делегей деңнелдиг ажылдакчызы, революсчу, Россияның ажылчын социал-демократ партияның үндезилекчизи, 1917 чылда эгелээн Октябрь революциязының эвилелдекчизи болгаш башкарыкчызы, Совет Россияның Чазааның (Совет народных комиссаров РСФСР) даргазы, төөгүде баштайгы социалистиг күрүнениң тургузукчузу. Марксист, чогаал парлакчызы, марксизм-ленинизм агымының үндезилекчизи, Коммунистчи интернационалдың үзел-бодакчызы болгаш эгелекчизи, [[ССРЭ]]-ниң тургузукчузу. 

Владимир Ильич 1870 чылдың апрель 22-де Симбирск (амгы Ульяновск) хоорайга төрүттүнген<ref>Шагинян М. С. Семья Ульяновых: Очерки. Статьи. воспоминания. — М., 1959. — С. 683.
</ref>. 1879-1887 чылдарда Симбирск гимназиязынга өөренип чораан. Гимназияны ол алдын медаль-биле дооскаш, Казань университединиң юридиктиг факультетинге өөренип кирип алган<ref>Елизарова-Ульянова А. И. Ленин Владимир Ильич. // Деятели СССР и революционного движения России: энциклопедический словарь Гранат. — М.: Советская энциклопедия, 1989. — С. 498.</ref>. 1900 чылдарның эгезинден тура В. Ленин бодунуң революстуг үлүүн чорудуп эгелээн. Революция дугайында материалдарны солуннарга доктаамал үндүрүп турган. Партия тургузары-биле элээн хөй материалдарны белеткеп, төлевилелин тургузуп чоруп келген. 1905-1907 чылдарда болган баштайгы орус революцияга база идепкейлиг киржип келген. 1917 чылда эгелээн Октябрь революциязын эвилелдеп турган<ref>[http://leninism.su/index.php?option=com_content&view=article&id=3735:oktyabr-predrevolyuczionnye-dni&catid=101:tom-iv-mart-oktyabr-1917g&Itemid=61 Биохроника Ленина Том V (октябрь 1917 г. — июль 1918 г.)]</ref>.   
==Дөс==
<references/>


{{stub-meta}}

[[Аңгылал:!Main category]]
[[Аңгылал:Кижи]]
[[Аңгылал:Политика]]
