[[File:Чойган (аржаан).jpg|thumb|Чойган аржаанында изиг суу]]


'''"Чойган"''' (азы ''"Изиг суг"'') аржааны - [[Тыва]] биле [[Бурятия]] кызыгаарының чанында Тыва талазында аржаан.

Оон ында чер адаандан үнүп турар изиг суглуг шоргалар база кара-суглар бар.

== Адының тывылганы ==
Аржаанның ниити адын '''"Изиг-Суг"''' дээр болза эки. Чүге дизе ол аржаанда шупту дөстери изиг, а оларның кыдыында агып чыдар соок хемни '''"Чойган"''' дээр. Тус черниң чурттакчылары араанны "Изиг-Суг" деп адаар.

== Шоргаларның янзызы ==
Аржаан дөстериниң (суг баштары) ниити саны - 35. Чижээ: "Хырын аарыы", "Нерви", "Оң бүүрек", "Солагай бүүрек", "Боостаа аксы", "Чүрек", "Баар" база өскелер. Колдуунда углекистиг аржааннар, физиктиг-химиктиг тургузуу аңгы-аңгы: кончуг соок, дыка изиг, минералы шоолуг эвес, аңгы-аңгы биологтуг шынарларлыг, углекистиг [[Хей|хейлиг]] (газтыг), радоннуг, демир болгаш оон-даа хөй бот-тускайлаң шынарлыг.

== Эмнээр аарыглары ==
Чойган араажынга гастриттиг, сыңый, хан базыышкыны, бүүректер, өкпе, баар, думчук, ижин-хырын, ангина, карак, баш, чүрек, нерви дээн аарыгларлыг кижилер колдады кирип турар. Оон аңгыда аныяксыдар аржаан база бар. 

Чойган аржаанында углекистиг хей черден үнүп турар болганда, кижиниң хан-дамырларын арыглаарынга салдары дээштиг. 1970-80 чылдарда ону ынчаар шинчилеп көрген. Хан-дамырларның ханазынга янзы-бүрү бүдүмелдер чыглы бээрге, ханның эрттер оруу кызаа апаар. Ону хынаарда дыка нарын херекселдер садап апаар. Дамырда хан канчаар эргилип чоруп турарын көрүптер. Чогум-на хан эки арыгланыр бе дээрзин ам-даа хандыр шинчилээр (2014 чылдың июнь байдалында).

== Шинчилелдер ==
Тываның Эртем-Шинчилел Институду база Томскунуң эртемденнери 2011 чылдан тура шинчилел ажылдарын чорудуп эгелээн: кээп турган улустуң эге болгаш аржаандан чоруп турар үеде кадыкшылының байдалын шинчилээннер.

Аңгы-аңгы чылдар дургузунда аржаанны дараазында шинчилекчилер шинчилээн: Путинцев Н.И. (туризм талазы-биле шинчилээн), [[Аракчаа, Кара-Кыс Доңгак кызы|Аракчаа К.Д.]] (эртем талазы-биле), [[Кыргыс, Зоя Кыргыс кызы]] (эртем талазы-биле), [[Долгар, Долаана Александр кызы]] (эмнелге талазы-биле).

== Дөс ==
#Солун "Ава", тыва херээженнерниң солуну. №8, 2014 чылдың Июнь.

[[Аңгылал:Аржаан|Ч]]
[[Аңгылал:!Main category|Ч]]
