'''"Алаш" ансамбли''' - бүгүдеге чарлыг хөөмейжилер бөлүктериниң бирээзи. Бөлүктү [[Тыва|Тываның]] соңгу-барыын чүгүнде агып чыдар [[Алаш]] хемниң ады-биле адаан. 

Киржикчилери шупту хөөмейге чажындан өөренген. 1999 чылда [[Кызыл|Кызылдың]] уран-чүүл колледжиниң сургуулдары чорааш, олар '''"Чаңгы-Хая"''' деп хөгжүм бөлүүн тургускан. 
  
Удуртукчузу '''Ондар Коңгар-оолду''' эдерип, бөлүк бодунуң аянын дилеп экспериментилер кылып турган. Тыва национал хөгжүм херекселдериниң оюнунче орус баян, гитара холуп ойнаар турган. Тыва хөгжүмнүң аянын будавайн, кызыгаарын улгаттырар ажыл кылып эгелээн бирги бөлүк. 
   
Бөлүктүң бирги туру 2006 чылда Америкага болган, ооң спонсорлары - Конгресс Библиотеказының Open World Leadership программазы болгаш Националдыг уран-чүүл фондузу. Оортан бээр "Алаш" бөлүү американ дыңнакчыларга чеже-даа катап концерттер эрттирген.

2006 чылда "Алаш" бөлүү Bela Fleck and the Flecktones деп группаның альбом бижидип турган ажалынга киришкен. Ооң түңнели «Jingle Of The Way» деп альбому бир чыл болгаш "Грэмми"-ниң "Тергиин альбому" дээш шаңналды алган.  

"Алаш" бөлүү 2004 чылда Тывага болуп эрткен делегей чергелиг хөөмей симпозиумунуң бирги шаңналын алган. 
2008 чылда эрткен симпозиумга бөлүктүң үш киржикчизи "Тергиин хөөмейжилер" дээш шаңналдарны алган.
2007 чылда Ондар Бады-Доржу Тыва Республиканың улустуң хөөмейжизи деп аты алган. Ол тываның төөгүзүнде шак ындыг аты алган эң аняык хөөмейжи. 
2009 чылда Ширижик Аян база ТР-ниң улустуң хөөмейжизи деп аты алган.

[[Аңгылал:!Main category|Т]]
[[Аңгылал:Бөлүк|А]]
[[Аңгылал:Уран чүүл|А]]
