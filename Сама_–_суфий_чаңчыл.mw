'''Сама''' ({{lang-ar|سماع‎}} — дыңнаары), оон аңгыда ''Сема'' – суфий чаңчыл, ислам чоннуң чүдүлгезиниң бир хевири{{sfn|During, Sellheim|1995}}. Ол бодунче ыры, танцы-цам, хөгжүм херекселинге ойнаарын, аянныг номчулганы база мөргүл номуурун бодунче киирип турар. Семаның делгереңгей хевири тарикат Чишти чүдүүрүнүң [[Индия|Индий]] төпке бурганга чүдүүрү.  

2005 чылда ЮНЕСКО "Мевлевийжи сама мөргүлдү" чоннуң аас болгаш материалдыг эвес культуразының шылгараңгайы деп чарлаан<ref> [http://www.unesco.org/culture/intangible-heritage/39eur_uk.htm The Mevlevi Sema Ceremony] [[UNESCO]].</ref>.

== Тыптып келгени ==
Төөгү чугаалардан алырга "Сама" деп ритуалдың тыптып келгенинге шүлүкчү Руминиң эскериглери дузалыг болган. Төөгү чугаада бир-ле хүн Руми хоорайның садыг-саарылга черинге алдын-биле ажылдап турар дарганнарның масказының даажын дыңнап каан. Ооң даажындан «ля иляха илля-лла» («нет Бога, кроме Аллаха») деп зикр дыңналган. Ону дыңнаан соонда таалалды ап, холун көдүргеш чаңгыс черинге маска даажының  аайы-биле тырыкыланы берген. Шак-ла ынчалдыр "сама" деп бурганга мөгейиишкин ёзулалы эгелээн. Ол турец болгаш персид культурадан эгезин алган, чөөн чүктүң чаңчылдары-биле чергелешкен<ref name="Lewisohn, Leonard 1997">Lewisohn, Leonard. «The Sacred Meditation of Islam: Sama' in the Persian Sufi Tradition.» [[British Journal of Ethnomeditation]] 6 (1997): 1-33. JSTOR.</ref>.

== Хуулгаазын демдээ ==
Сама кижиниң эки чуртталгаже хуулгаазын аян-чоруу. Адепт кижи шынчы орукче углангаш, ынакшыл-биле бодунуң сагы-сеткилин долдурар, бодунуң эгозун, мага-бодун каггаш, сүнезини-биле аян-чорук кылып, шын орукче углаар. Оон ол байдалдан үнүп келгеш, сагыш-сеткил талазы-биле быжыг туруштуг, улуска дуза кадарынга белен, онзагай күштүг, ынакшыл-биле долган сеткилдиг апаар. Руми ол ёзулалды Бурганче чоокшулаарынга дузалаар арга деп турар. 

== Ёзулалдың элементилери ==
"Сама" ёзулалын күүседирде ыры улуг салдарны чедирип турар<ref>Langlois, Tony. «Untitled.» [[Ethnomeditation Forum]] 13.2 (2004): 309-11. JSTOR</ref>. Ынчалза-даа чамдыкта аялга база кижиниң иштики сагыш-сеткилче аян-чоруунга ажыктыг. Аялга кылырда тускай скралдыг хөгжүм херекселдерин ажыглаар боор. Оларга дүңгүр болгаш лимби хамааржыр<ref name="Lewisohn, Leonard 1997"/>. Сама колдуунда шажынчы "кавл" болгаш "бейт" деп аттыг ырыларлыг<ref>Rashow, Khalil J. «Jazn-A Jama’iya (Feast of The Assembly).» [[Encyclopedia Iranica]]</ref>. Чамдыкта ёзулал үезинде лириктиг чогаалдарны дыңнап болур. Ынчалза-даа ёзулал үезинде сама күүседип турар кижиниң иштики сагы-сеткили арыг болур ужурлуг, Бурганга ынакшылын ол ёзулалдың дузазы-биле көргузуп турар болгаш<ref name="Lewisohn, Leonard 1997"/>. Коранның суртаалын кажан-даа сама үезинде ажыглап болбас<ref name="Lewisohn, Leonard 1997"/>.

== Ёзулалдың ажык-дузазы ==
Ук ёзулалдың дузазы-биле чүдүкчү танцы болгаш цамның дузазы-биле Бурганче орук ажыдып турар{{sfn|During, Sellheim|1995}}. Кижиниң сүнезини Бурган-биле дорт харылзажып болур<ref name="Gribetz, Arthur 1991">Gribetz, Arthur. «The Sama' Controversy: Sufi vs. Legalist.» [[Studia Islamica]] 74 (1991): 43-62.[[JSTOR]].</ref>. Сама үезинде кижи медитацияның эң улуг хевири "ваджд" байдалынче кире бээр<ref>Langlois, Tony. «Untitled.» [[Ethnomeditation Forum]] 13.2 (2004): 309-11. JSTOR.</ref>. Ол байдалды даштындан көөрге кижи бодал чокка сула шимчээшкиннерни кылып, арай дүвүрелдиг байдалче кире берген боор. Оон бир өске сама ёзулалының үезинде кире бээр байдал - "хамр". Ону өскээр "сагыш-сеткилдиң эзириири" деп адап турар{{sfn|During, Sellheim|1995}}. Чамдыкта улус ол байдалдарны ууп шыдавайн медерелин ышкыныдырып, харын-даа чоп апарып болур.  

== Ёзулалдың этикеди ==
Сама үезинде киржикчилер бот-боттарын хүндүлежир ужурлуг, дааш үндурүп болбас<ref name="Lewisohn, Leonard 1997"/>. Мегеленип болбас.

== Шөлүглер ==
* [http://mevlana.net/sema.html The Mevlevi Sema Ceremony]
* [https://www.flickr.com/photos/meneghetti/sets/72157605244724510/ Images of Stages of Sema ceremony]

== Демдеглелдер ==
{{Демдеглелдер|33em}}

[[Аңгылал: Чаңчыл]]
