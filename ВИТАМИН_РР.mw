[[File:Niacin structure.svg|thumb|400px|Никотинниг кислота]]

'''ВИТАМИН РР''' — медицинада ону никотинниг кислота деп-даа адап турар. РР [[витамин]] үрезиннерде, ногааларда чимистерде хөй. Дириг амытаннардан алдынган аъш-чемнерде оон-даа хөй. 

Улуг улустуң хонукта никотинниг кислотага хереглели 15—20 мг-га деңнеҗир. Никотинниг кислота ферментилер дээр чүүлдерниң, тургузуунда киржип турар чүве болганда, эът-мага-ботка янзы-бүрү хувулуушкуннарга, өскерлиишкиннерге ужур-дузалыг витамин болур. РР витамин эът-мага-ботка чедишпеске, аъш-чем чиир хөөн чидип, улуг-хырын, ижин дужу аарыыр, хөөн булганыр, куду олуртур, эът-мага-бот канчаар-даа аажок шагжокталыр болгаш кижи уттуучал, серемчилел чок апаар. Бо витамин үргүлчү эът-мага-ботка чедишпес болза, пеллагра дээр аарыг тыптып келир. Ынчангаш никотинниг кислотаны пеллагра болгаш чүректиң, өкпениң, улуг-хырынның, нерви системазының, кештиң, карактың аарыгларын болгаш чигир аарыын эмнээринге ажыглап турар.

== Дөзү ==
# Доржу Көк-оолович Куулар, Тана Монгушевна Куулар - "ЛЕКАРСТВЕННЫЕ РАСТЕНИЯ В ТУВЕ"

[[Аңгылал:!Main category|В]]
[[Аңгылал:Биология|В]]
[[Аңгылал:Ниитилел|В]]
