'''Маңнай Намзырай оглу Ооржак''' (1892ч 6а 6х төр. – 1968ч мөч.) – [[Тыва Республика|Тываның]] сураглыг тоолчу. 

== Намдары ==
Он ийи харлаанындан эгелеп, Бижээчи-Чалаң деп бай кижиниң мал-маганын кадаржып өскен. 1940 чылда [[Сүт-Хөл кожууну|Сүт-Хөлдүң]] Хөлчүк сумузунга арбан даргазынга соңгуткан. 1944 чылда Манчүрекке школа тудуун тутчуп дооскаш, аңаа повар база ажыл-агый эргелекчизи бооп ажылдай берген. 1946 чылда өөнүң ишти чок апарган соонда, катап Теве-Хаяга көжүп келгеш, инек кадарып ажылдап чорааш, 1953 чылда хүндүлүг дыштанылгаже үнген.

Маңнай кайгамчыктыг хөйнү билир, дуураан угаанныг тоолчу чорааны ооң репертуарының байлаандан көстүп турар: ол янзы-бүрү жанрларның чогаалдарын билир болгаш күүседип чораан. Оон аңгыда, дыка хөй тоолчургу болгаш төөгү чугаалар, ырылар болгаш кожамыктар, тывызыктар, үлегер домактар дээш өске-даа жанрларның чогаалдары бижиттинген. Ук бижимелдерниң аразында тоолчунуң бодунуң сактып бижээш, чорутканы чогаалдар база эвээш эвес.

Маңнайның уран чаяаны хөй талалыг:
* тоолчу
* чечен
* [[Хамнаашкын|хам]]
* эмчи-домчу
* оътчу
* ус-шевер (бызаңчы).

Маңнай 1968 чылда чырык өртемчейден чарлып чоруткан. Ооң ады "ХХ чүс чылда Тываның алдарлыг кижилери" деп номда кирген. Ол ышкаш Алдан-Мааадыр суурда тоолчунуң чурттап турган кудумчузу ооң ады-биле адаттынган.

== Тоолчунуң ыдып чораан тоолдары ==
Тоолчудар бижиттинген маадырлыг тоолдар болгаш тоолдар:
* Бокту-Кириш, Бора-Шээлей
* Алдай-Мерген
* Алдай-Сүмбер
* Артылаң-Кыскыл аъттыг Артылаң-Мерген
* Карыш-кулаш хаайлыг Хан-Шилги аъттыг Мергелдей-Мерген
* Чаваа-Кылбаң аъттыг Чаңгыс-Карыш
* Бай болгаш ийи кайгал
* Балдыр-бээжек Өскүс-оол
* Белергин ашак
* Бойду, Бокан алышкылар
* Бора-Шокар биле Сайлыкай
* Демир-Мерген, Амыр-Мерген алышкылар
* Дойнур-Мерген
* Ийи лама
* Кайгал эрес аңчы
* Каралбай хаан
* Көглдей ашак
* Кудурукпай
* Мергенчик
* Мелегейлер
* Орлан-оол биле Чечен-Кыс
* Өскүс-оол
* Улуг-Карак, Улуг-Сал, Улуг-Хырын
* Сазыг-ашак
* Чечен-оол
* Хапчык идик
* Үүле-Бүдүгээкчи
* Чечен-Маанай, Тенек-Дулуң
* Шевер-Мерген
* Шулуу
* Эрге-Кара-Сыйбың.

== Дөзүк ==
# Дарыма О. К.-Ч. "Тоолчу О.Н. Маңңай" /"Маңнайның тоолдары" – Кызыл, 1971, ар. 3-6.
# Куулар Ч.Ч., Дарыма О. К. "..." // "Шын", 1992, май 18.
# Самдан З.Б. "Маңнайның одаа" // Шын, 1992, июнь 2.
# Орус-оол С.М. "Тоолчу О.Н. Маңнай. 100 харлаанынга" // "Люди и события". Календарь знаменательных дат. Год 1992. – Кызыл, 1991.

[[Аңгылал:Тоолчу]]
[[Аңгылал:Уран чүүл]]
[[Аңгылал:Ус-шевер]]
