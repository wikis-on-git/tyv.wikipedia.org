{{Кижи}}
'''Түлүш Балдаң оглу Кечил-оол''' ''({{lang-ru|Тулуш Балданович Кечил-оол}}; 1914-1945)'' — [[Ада-чурттуң Улуг дайыны|Ада-чурттуң Улуг дайынының]] киржикчизи, тыва эки турачыларның аъттыг шерииниң командири, гвардияның капитаны, [[Совет Эвилелиниң Маадыры]]. Дөрткү Тыва эки турачыларның кавалерийжи эскадронунуң, 31 гвардейжи кавалерист полкузунуң капитаны турган.

==Намдары==
Түлүш Кечил-оол 1914 чылда [[Таңды Урянхай|Таңды-Тываның]] Белоцарск (амгы [[Кызыл]]) хоорайга тараачын өг-бүлеге төрүттүнген. [[1944 чыл|1944 чылдың]] февральда Түлүш Кечил-оол баштаан тыва эки турачыларның аъттыг эскадрону [[Украина|Украинаның]] [[Дубно хоорай|Дубно хоорайын]] немец-фашистиг эжелекчилерден хостаарынга киришкен, ол демиселге эскадрону-биле маадырлыг чоруун көргүскен.

1944 чылдың февраль 2-де Түлүш Кечил-оол бодунуң эскадронун баштап, [[Ровно хоорай|Ровно хоорайже]] дайзыннарны чылча шавары-биле шургуп кирген. Дайылдашканының түңнелинде удурланыкчыларның хөй санныг дайынчы техникаларын база дириг күжүн узуткааннар.  

Түлүш Кечил-оол [[1945 чыл|1945 чылдың]] июнь 10-да хенертен мөчээн. 1990 чылдың май 5-те [[ССРЭ]]-ниң Президентизиниң айтыышкыны ёзугаар «1941-1945 чылдарда болган Ада-чурттуң Улуг дайынынга көргүскен эрес-дидим чоруу дээш» Совет Эвилелиниң Маадыры атты тывыскан. Ленин ордени база «Алдын Сылдыс» медалы-биле шаңнаткан.

==Шөлүглер==
*[http://www.warheroes.ru/hero/hero.asp?Hero_id=9068 Түлүш Балданович Кечил-оол. Биография.]

{{stub-meta}}

[[Аңгылал:Эки-турачы|С]]
[[Аңгылал:Тыва|С]]
[[Аңгылал:Совет Эвилелиниң Маадырлары]]
