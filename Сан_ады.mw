'''Сан ады''' ({{lang-en|numeral}}) дээрге тускай саннарның адын көргүзер азы чүвелерниң сан болгаш туруш (дугаар) аайы-биле демдээн көргүзер чугаа кезээ болур: ''беш, он, чүс, он кижи, чүс рубль, сезен чеди хөпээн, сески класс, бир дугаар одуруг, үшкү черге''. Чамдыкта сан ады кылдыныгның-даа санын көргүзүп чоруур: ''үш кагар, беш-алды баскан, ийи бодаан''.

Чижектер.
* ''Чедиге чедини'' кадарга он ''дөрт'' болур.
* ''Ийи'' дайынчы канчап-чооп-даа чыткаш суурга чедер. (К. Чамыяң. «Майның чечээ».).
* ''Ийиги'' чергениң капитаны … дужааган. (А. Булак. «Дайынчылар – эрес оолдар».).
* Арыгда куштар ''ийи-чаңгыс'' эткилээр.

Сан аттары, чижектерден көөрге, хөй-ле кезиинде чүве ады-биле холбашкан, оларның санын азы туружун тодарадып чоруур, домакка ол тодарадылга болур.

== Сан аттарының бөлүктери ==
Сан аттары мындыг бөлүктерлиг: түң сан аттары, дугаар сан аттары, чыырының сан аттары, аңгылаар сан аттары, чоокшуладыр сан аттары, үүрмек сан аттары.

== Үндезини ==
Ш. Ч. Сат, Е. Б. Салзыңмаа. Амгы тыва литературлуг дыл. (Лексика болгаш семасиология, фразеология, фонетика, морфология). [[Тыва]]ның ном үндүрер чери. [[Кызыл]] — 1980.

[[Аңгылал:Дылдар]]
[[Аңгылал:Тыва дыл]]
