{{Эртемден
| имя = Широбокова Наталья Николаевна
| изображение = Широбокова_НН.jpg
| альма-матер = [[Новосибирскиниң Күрүне Университеди]]
}}
'''Широбокова Наталья Николаевна''' [[Новосибирск]] хоорайга 1946 чылдың 1 айның 28-те төрүттүнген. Новосибирскиниң күрүне университедин 1968 чылда дооскаш ССРЭ-ниң Эртем Академиязының Сибирь Салбырының институдунче (дар.ЭАССИ) кирип алган. Удуртуп баштаан башкызы – филология эртемнериниң доктору, профессор [[Убрятова, Елизавета Ивановна|Убрятова Елизавета Ивановна]] болган. 1992 чылда Наталья Николаевна "''Якут консонантизмниң төөгүлүг сайзыралы''" деп темага диссертацияны камгалааш филология эртемнериниң кандидады болган. 2000 чылда "''Якут дылдың Сибирьниң өске [[түрк  дылдар|түрк дылдарынга]] хамаарылга''" деп диссертация бижээш филология эртемнериниң доктору деп атты чаалап алган. 1993 чылда ЭАССИ-ниң Сибирь чоннарының дылдары деп секторну удуртуп эгелээн. 2000 чылда институттуң директорунуң эртем талазы-биле оралакчызы кылдыр ажылдап турар.

Широбокова Наталья Николаевна Новосибирскиниң лингвист эртем школазының Сибирьниң чоннарының дылын шинчилеп турар бир кол эртемдени болуп турар. ''"ССРЭ-ниң [[түрк дылдар|түрк дылдарының]] диалектологтуг атлазы"'' болгаш ''"Сибирь түрк дылдарының диалектологтуг атлазы"'' деп ажылдарның авторларының бирээзи болуп турар. Бо үеге дээр Сибирьниң түрк чоннарының дылын ам-даа шинчилевишаан ажылдап турар. 

== Башкы ажылы ==
Амдыгаа дээр Наталья Николаевна Новосибирскиниң Күрүне Университединиң Сибирь чоннарының дыл болгаш фольклор кафедразын башкарбышаан ажылдап турар. «''Введение в тюркологию''», «''Древняя история тюрок''», «''Морфонология тюркских языков Сибири''», «''Морфология тюркских языков''», «''Сравнительно-историческая грамматика тюркских языков''», «''Тюркская диалектология''» деп курстарны кылып тюрколог студентилерге, магистрантыларга болгаш гуманитарлыг факультетте өөренип турар аспирантыларга номчуп турар.  

Новосибирскиниң Күрүне Университединиң Сибирь чоннарының дыл болгаш фольклор кафедразынга ангы-ангы чылдарда 20 ажыг [[тыва дыл|тыва дыл]] специалистери тускай национал кадрлар программазы-биле белеткелди эрткен. Ооң аразында филология эртемнериниң кандидаттары Ч.С.Ондар, Н.Я.Сагаан, Б.Ч.Ооржак, И.Д.Дамбыра, С.В.Кечил-оол, А.Я.Салчак, В.С.Барыс-Хөө, А.Б.Хертек, А.В.Байыр-оол болгаш филологияның магистири А.А.Нас-Сүрүн бар. Наталья Николаевнаның аспирантылары Б.Ч. Ооржак «''Временная система тувинского языка в сопоставлении с древнеуйгурским и с южносибирскими тюркскими языками''» (Ооржак, 2002), А. Я. Салчак «''Лексико-семантическая группа глаголов поведения в тувинском языке (в сопоставительном аспекте)''» (Салчак, 2005), В. С. Барыс-Хоо (Ондар) «''Лексико-семантическая группа глаголов движения в тувинском языке (в сопоставительном аспекте)''» болгаш А. В. Байыр-оол «''Частицы тувинского языка, образованные от
бытийных глаголов: в сопоставлении с якутским и хакасским языками''» (Байыр-оол, 2009) деп темаларга кандидат ажылдарын камгалаан.

== Дөзү ==
#''"Новые исследования Тувы"'' деп электроннуг информастыг журналдан очулдуртунган.

[[Аңгылал:Эртемден]]
