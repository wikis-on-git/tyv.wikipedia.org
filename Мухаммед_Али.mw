АЛИ́ МУХА́ММЕД (Ali Muhammad) [тѳрүмелинден ады Клей (Clay)] (1942 чылдыӊ январь 17, Луисвилл, Кентукки штады – 2016 чылдыӊ  июнь 3, Феникс, Аризона штады), америк спортсмен (бокс), тѳѳгүде делегейниӊ эӊ шыырак боксёру.Любительский бокска Олимпий оюннарынныӊ чемпиону (1960) Кили: чартык аар.

1959 чылда «Алдын хол-хаптар» шаӊналын чедип алган болгаш Американнын каттышкан штаттарыныӊ любительский спортчу эвилелинниӊ чемпиону атты чаалап алган. 1960 чылда профессионалдыг бокса Ч. Листонну тиилээш, Делегейниӊ долу эргелиг чемпиону атты чедип алган. (1964). «Чёрные мусульмане» - деп сектаже киргеш, адын Мухамед Али кылдыр солуткан. Чүдүлге аайы-биле шериг барып, Ветнамга дайылдажыырындан ойталааны дээш, чемпион адын казыттырган. Суд Алини 5 чылга кара-бажыӊга шииткеш, он муӊ долларга база штрафтаан. Ооӊ соонда рингиге ээп келгеш, бир дугаар чогужунда Д. Фрезерге сан аайы-биле ойнадыпкан. (1971). 1974 чылда Дж. Форманны тиилээш, профессионалдыг боска чемпион адын дедир эгидип алган. Профессионалдыг бокска (1961–81 чылдарда) 61 чогушту эттирген (56 тиилелгелиг болган, 5 ойнаткан) үш удаа (реванш) катап чогушкан. Номнары: «Величайший. История моей жизни» (1975). Тыттырган кинолары: «Величайший» (1977). Сѳѳлгү чылдарында аарый берзе-даа – Паркинсон аарыы – хѳй-ниити ажылдарынга киржип турган. Уруу - Лейла, делегей чемпиону. 8 чогуштар эттирген, шуптузун тиилеп алган, удурланыкчыларынныӊ бирээзи - Джеки Фрезер, Алинин удурланыкчызыныӊ уруу..
