''' Барыкаан Доңгак Хуралбааевна''' ''(сентябрь 23, 1898 чыл - июнь 12, 1975 чыл)'' — эң баштайгы тыва херээжен шүлүкчү. 

Д. Х. Барыкаан 1898 чылдың сентябрь 23-те Таңды-Тывазының Даа кожууннуң Хөндергейде Бедик-Хавак деп черге төрүттүнген. 17 харлыында моол бижикти боду өөренгеш, улаштыр чаа тыва бижикке өөренген. Таңды-Тывазынга өөскээн хувискаалга идепкейлиг киришкен болгаш Хөндергейге херээженнер эвилелин даргалаан. Дараазында Тыва Арат Республиканың Намының Төп Хораазының чанында Бүгү-Тыва херээженнер килдизиниң бирги даргазы апарган. 1925 чылда Хувискаалчы Намның Төп Комитет кежигүнүнге соңгуткан. Хөндергейде «Кызыл тараачын» колхозту тургузушкан. 

1920 чылдарның ортан үезинден шүлүктерни чогаадып эгелээн болгаш 1929 чылдың март 30-де моол дыл кырынга үнүп турган «Үнэн» солунга ооң «Марттың сези» деп шүлүү парлаттынган. Тыва бижик тывылганда шүлүктерин «Шын» солунга болгаш «Революцияның херели» сеткүүлге парлаткылаан. 

== Дөзү==
«Тываның чогаалчылары // Писатели Тувы», 2000 чыл


[[Category:!Main category|Б]]
[[Category:Чогаалчы|Б]]
