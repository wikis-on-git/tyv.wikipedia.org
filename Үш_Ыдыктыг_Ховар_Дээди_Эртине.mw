[[File:Шакьямуни Будда Бурган Башкы.jpg|thumb|Шакьямуни Будда Бурган Башкы]]
[[File:Threejewels.svg|thumb|Үш Ыдыктыг Ховар Дээди Эртинелерниң чаңчаан демдээ]]

Үш Ыдыктыг Ховар Дээди Эртине: '''Будда''', '''Дхарма''', '''Сангха''' - буддист кижиниң кол камгалалы.

Үш Эртинеден авырал-камгалал дилээри [[Тариналар|тарина]] мындыг:
*Намо Гуруве
*Намо Буддая
*Намо Дхармая
*Намо Сангхая
(3, 7, 21, 108, оон-даа хөй катап номчуур)

Очулдурарга:
*Башкымдан камгалалды дилеп тур мен.
*Буддадан камгалалды дилеп тур мен.
*Будданың Өөредии - Дхармадан камгалалды дилеп тур мен.
*Дээди Лама Башкылардан камгалалды дилеп тур мен.
(3, 7, 21, 108, оон-даа хөй катап номчуур)

== Кижи канчап буддийжи болу бээрил ==
Үш Ыдыктыг Ховар Дээди Эртинелерден Авыралды алган соонда, кижи буддийжи кижи апаар. Авыралды алырын Лама кижи-биле азы сагылдыг улуг Башкы-биле чогуур ёзулалды кылгаш, буддийжи кижи болу берип болур. Авыралды алыры - буддийжи өске кандыг-даа сагылдарны алырынга үндезин болур. Карачал кижиниң кол буддийжи сагылдары мындыг болур:"Амылыгның амызын үспе, оорлава, мегелеве, уш-баш чок эр-херээжен харылзаа кылба, (арага-дарыг ишпе, кара-таакпы тыртпа база өске-даа) албыстадыр чүүлдер ажыглава".

== Үш Ыдыктыг Ховар Дээди Эртинелер деп чүл ==
Будданы, Дхарманы, Саңханы - Үш Ыдыктыг Ховар Дээди Эртинелер дээр. Бир эвес авыралды чүрээвистиң ханызындан хүлээп алган болзувусса, ынчан бис Улуг Өөредигни хүн-бүрүде амыдыралга боттандырарын кызыдып эгелээр бис.

== "Будда" деп сөс чүнү илередип турар ==
"Будда" деп сөс Арыг Угаанның Чырык Байдалын илередип турар. Бодунуң угаанын долузу-биле арыглап алган болгаш бүгүле-чаагай буян-кежиктерниң - шуптузун бүде бээрин чедип апкан ындыг амытанны "Будда" дээр. Амылыг амытан бүрүзү Будда апарып болур.

== "Дхарма" деп чүл ==
Будданың Өөредиин "Дхарма" дээр. Мага-боттуң, аас-сөстүң болгаш угаанның бедик чүдүлге-сүзүк-биле кылганы бүгү-ле үүле-херектерин база "Дхарма" дээр. "Ёзулуг Дхарма" дээрге Үш биле Дөрт дугаар Алыс Шын болур.

== "Саңха" деп чүл ==
"Саңха" - Арья деңнели чеде берген, азы куруг шынарны дорт көрүпкен, амытаннар. Чок болза Өөредигни хүн-бүрүде боттандырып турар болгаш Будданың айытканы орукту ёзулуг эдерип чоруур кижилер бөлүүн "Саңха" деп болур.

== Дөзү ==
# Кол редактор Чамбел Лодой хелиң. ''Сарыг шажынны өг-бүлеге сагыырының талазы-биле ёзу-чаңчылдар. Кызыл. 2007ч. 6 биле 12 арыннар.''
# Геше Джампа Тинлей. ''Байкальские лекции 2008. Комментарий к Ламриму. Улан-Уде. 2009ч. Арын 224'' 
#

[[ru:Три драгоценности]]
[[ru:Триратна]]

[[Category:!Main category|Ү]]
[[Category:Буддизм|Ү]]
[[Category:Сарыг шажын|Ү]]
