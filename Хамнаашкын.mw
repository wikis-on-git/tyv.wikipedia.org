[[File:Schamane während einer Kamlanie-Zeremonie am Feuer in Kysyl.jpg|thumb|Ай-Чүрек хамналга үезинде]]

'''Хамнаашкын''' - тываларның бурун шажыны. Ол даш векте күрүне тургузуу чок ниитилелге тыптып келген чадавас.

[[File:Шаман Сандан с бубном.JPG|thumb|Хам Сандан]]
Хамнаар чорукта бисти долгандыр хүрээлелге, бойдуска чүдүүр, ону амылыг кылдыр санаар, кижиниң чуртталгазынга салдарлыг бооп болур хөй санныг каржы-хажагай азы эки сүнезиннеринге бүзүрээр бодал күштүг. Хам кижи аас-кежикти, ажыл-агыйга чедиишкинни, ол ышкаш аарыг-аржыкты, хай-халапты чалап болур күштүг.

Хам кижи Октаргай үш делегейден тургустунган деп санап турар: үстүкү оранда - дээрде, чүгле сүнезиннер, ортузунда - черде, кижилер, дириг амытаннар, үнүштер, а алдыы оранда - өлген кижилерниң буктары чурттап турар.

Хам бүрүзү хамнаашкын үезинде ''чугаалажыр'' дузалакчы болгаш камгалакчы сүнезиннерлиг. Дузалакчылары - черлик амытаннар, куштар, балыктар хевирлери, камгалакчылары - хамның өлген өгбелериниң сүнезиннери болур. Хамнар диргискен дүңгүрлер дузазы-биле өске ораннарже ''чоруктарны'' кылыр. Олар хамнаар тоннуг, бөрттүг, аза-шулбус сывыртаар кымчылыг болур. Хамнаашкын үезинде хамга дузалакчылары, камгалакчылары ''дузалажыр''. Хам өлүрге, ооң эдилелдерин, буян-чаяанын хамның сүнезиниң шилип алганы салгакчы салгап алыр. Аңаа херек үүрмек даштарны улар азы кара-куштарның боостааларындан алыр. Хуванактың ''сымыраныы'' колдуу шын болур. 

== Дөзү ==
Дарбаа Ю.К. "Тыва дугайында 99 айтырыгга харыылар"

[[Аңгылал:!Main category|Х]]
