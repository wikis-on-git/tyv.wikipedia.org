'''Казах дыл''' ''(қазақ тілі, қазақша; qazaq tili, qazaqs’a; قازاق ٴتىلى، قازاقشا; [qɑzɑq tɘlɘ], [qɑzɑqʃɑ])'' – казахтарның дылы, [[Түрк дылдар|түрк дылдарның]] бирээзи. Ногай, каракалпак, карагаш дылдарга эң-не чоок болгаш кыпчак дыл бөлүүнүң иштинде кыпчак-ногай бөлүк кезээн тургузуп турар. 

[[File:Keyboard KAZ.png|480px|thumb|left| Казах үжүктерде танал]]
{| class="Unicode" style="margin:0 0 1.5em 1.5em; float:right; clear:right; border:1px solid #aaa;background-color:#f9f9f9; font-size:95%;"
|-
! colspan=14 bgcolor=#ccccff style="font-family:inherit;font-weight:normal;" | '''Казах алфавит'''
|- align=center
|  А а
|  Ә ә
|  Б б
|  В в
|  Г г
|  Ғ ғ
|  Д д
|- align=center
| Е е
| Ё ё
| Ж ж
| З з
| И и
| Й й
| К к
|- align=center
| Қ қ
| Л л
| М м
| Н н
| Ң ң
| О о
| Ө ө
|- align=center
| П п
| Р р
| С с
| Т т
| У у
| Ұ ұ
| Ү ү
|- align=center
| Ф ф
| Х х
| Һ һ
| Ц ц
| Ч ч
| Ш ш
| Щ щ
|- align=center
| ъ
| Ы ы
| І і
| ь
| Э э
| Ю ю
| Я я
|}

Алдын Ордунуң буурап дүжүп турар үезинде төрел түрк аймактарның дылы кылдыр XIV-XVII чүс чылдар дургузунда тургустунган. Казах-джуңгар дайын үезинде XVII чүс чылдың ортузунда кыпчак-ногай бөлүүнүң дылдарындан үзе аңгыланы берген.

== Ам үениң байдалы ==
2009 чылда чурттакчы чон дизезиниң медээзи-биле алырга, 9 982 276 хире казахтар казах дылды бодунуң төрээн дылы кылдыр санап турар. 

[[Казахстан|Казахстанда]], [[Кыдат|Кыдатта]], ХКК-ниң чурттарында, [[Моол|Моолда]], биче деңнелинде Афганистанда, Иранда болгаш [[Турция|Турцияда]] делгереңгей. 

[[Россия|Россияның]] казахтары казах дылда (72%) биле орус дылда (98%) чугааланып турар.

== Бижимели ==
Казахтар база шупту [[түрк|түрк чон]] ышкаш, XIII-X чүс чылдарда турган [[Эрги түрк бижии|эрги түрк]] (орхон-енисей) [[Эрги түрк бижии|бижиктиң]] салгакчылары. Эрги түрк алфавит сөс ылгавырлаар демдектен болгаш 24 үжүктерден тургустунган. 

Ооң соонда Казахстан девискээри араб-мусульман салдарының адаанга араб бижимелди ажыглап эгелээн. [[Кыдат|Кыдатта]] чуртап турар казахтар ам-даа модификациялыг араб хевир-биле массалыг медээ чепсектеринде,  өөредилге системазының чамдык кезээнде ажыглап турар. 

1929-1940 чылдар үезинде латин хевирниң бижимелин ажыглап турган. 

1940 чылдан эгелээш, амгы казах дыл кириллица хевирниң бижимелин ажыглап турар.
Казах алфавит кириллица хевирлиг 42 үжүктерден тургустунган. 

2017 чылда Казахстанда казах дылды латин алфавитче очулдурарының айтырыын хүлээп алган. Латиницаже очулга чорулгазын 2025 чылда айыткан.

== Лингвистиктиг тайылбыры ==
=== Фонетика ===
«в, ё, ф, ц, ч, ъ, ь, э» деп үжүктер үлегерлеп алган сөстерде ажыглатынып турар. «ә, ғ, қ, ң, ө, ұ, ү, һ, і» – орус алфавиттен хамаарыштыр тос тускай үжүктер. 
=== Морфология ===
Казах дылда 9 чугаа кезээ бар:
# Зат есім (чүве ады)
#: Чижээ: бет (арын), қол (хол)
# Сын есім (демдек ады) 
#: Чижээ: қызыл (кызыл), биік (бедик), әсем (чараш)
# Сан есім (сан ады) 
#: Чижээ: бір (бир), жүс (чүс)
# Есімдік (ат орну) 
#: Чижээ: мен, сен
# Етістік (кылыг сөзү)
#: Чижээ: бару (баар), жару (бижиир)
# Үстеу (наречие)
#: Чижээ: тез (дүрген), таза (арыг)
# Шылау (эдеринчи)
#: Чижээ: үшін, туралы (-га, -ге, -ка, -ке)
# Еліктеу сөз (өттүнүүшкүн сөстер)
#: Чижээ: күмп (сезик), тарс-тұрс (тарс-турс), ыржаң-ыржаң (чаа-чаа)
# Одағай (аян сөзү)
#: Чижээ: алақай (далаш аарак), құрау-құрау (кош-кош)

== Литературазы ==
• ''С.А. Аманжолов''. [https://books.google.kz/books?id=VRbgAAAAMAAJ/ Диалектология болгаш казах дыл төөгүзүнүң айтырыглары, 1-ги кезээ]. Абай аттыг Алматының күрүне башкы институду, 1959.

== Шөлүглер ==

[[Аңгылал: Дылдар]]
[[Аңгылал: Казах]]
[[Аңгылал: Эртем]]
