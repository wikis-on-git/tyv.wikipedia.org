'''Хадаханэ Мария Андреевна''' (1933ч 6а 6-да [[Иркутск облазы|Иркутск облазының]] Бохан суурунга төр.) – прозачы,  критик, очулдурукчу, ССРЭ –ниң Журналистер эвилелиниң кежигүнү, 1968 чылдан бээр ССРЭ – ниң Чогаалчылар эвилелиниң кежигүн, Тыва АССР-ниң культуразының алдарлыг ажылдакчызы, Филология эртемнериниң кандидады.

== Намдары ==
Мария Андреевна Хадаханэ 1933 чылдың июнь 6-да Иркутск облазының Бохан суурунга төрүттүнген. [[Кызыл|Кызылдың]] 1, 3 дугаар школаларынга өөренгеш, [[Иркутскиниң Күрүне Университеди|Иркутскиниң күрүне университедин]] дооскан. 

Тываның дыл, литература, төөгү эртем-шинчилел институудунга эртем ажылдакчызы бооп, Кызылда күрүнениң башкы институдунга кафедра эргелекчилеп ажылдаан. Тыва чогаал, театр, культураны база орус-тыва литературлуг харылзааларны, Тывада орус чогаалчыларның чогаадыкчы ажылдарының дугайында шинчилел ажылдарынын кылган. 

"Тыва проза", "Литературлуг Тыва" деп монографияларның , 20 ажыг номнарның - өөредилге номнарының, чыындыларының база 100 хире эртем чүүлдериниң автору. "А.Пальмбах - чогаалчы болгаш кижи", "Тываның алдарлыг кыстары"," Горький болгаш ССРЭ улустарының литературазы", "Тыва үлегер чугаалар болгаш мерген сөстер", "Тыва тоолдар" деп ооң номнары парлаттынган.

[[Саган-оол, Олег Карламович|О. Саган-оолдуң]], [[Сүрүң-оол, Салим Сазыгович|С. Сүрүн-оолдуң]], М. Өлчей-оолдуң, Н. Ооржактың, М .Көжелдейниң, Б. Ондарның  чогаалдарын орус дылче очулдурган.

"Сибирские огни", "Театральная жизнь", "Советская женщина", "Литературное обозрение" сеткүүлдерге чыындыларының үзүндүлериниң парлаткылаан. Ооң ажылдары алтай, якут, хакас, моол, тыва дылдарже очулдурутунган.

== Шаңналдары ==
"Шылгараңгай күш-ажыл" медали, "Шолоховтуң 100-харлаанынга" медали, "Кызыл хоорайның хүндүлүг хамаатызы".

== Номнары ==
1.     Тыва проза. – Кызыл: ТывНҮЧ, 1968. – 130 ар.

2.     Литературлуг Тыва. – Кызыл: ТывНҮЧ, 1986. – 124 ар.

[[Аңгылал:Тываның күрүне университединиң башкылары]]
[[Аңгылал: Эртемден]]
[[Аңгылал: Журналист]]
