{{Кижи}}
'''А́льва Мю́рдаль''' (швед. <span lang="sv" style="font-style:italic;">Alva Myrdal</span>; 31 январь 1902, Уппсала — 1 февраль 1986, Стокгольм) — швед дипломат, политик база социолог; 1982 чылда тайбыңның Нобель шаңналын Альфонсо Гарсия Роблес-биле кады алган. База Нобель шаңналының эдилекчизи экономист Гуннар Мюрдальдың өөнүң ишти. Чогаалчы Ян Мюрдальдың, философ Сиссела Бок база социолог Кай Фёльстерниң авазы.

== Намдары ==
Уппсалеге 1902 чылдың январь 31-де төрүттүнген. 

1924 чылда Стокгольмнуң университединге социология, философия, психология база педагогиканың бакалаврын дооскан. Оон 3 чыл дургузунда Лондон, Лейпцие база Стокгольмга өөредилгезин уламчылаан. Өөнүң ээзи-биле кады  1929—1930 чылдарда Америкага Рокфеллерниң фондузунуң ачызында өөренген, оон Уппсалениң университединге 1934 чылда магистр чада четкен.

Швецияның социал-демократтыг партиязының кежигүнү. Дайын соонда чурттуң сайзыралының кол угланыышкыннарын өөнүң ээзи-биле кады тургузуп, чедимчелиг шимчээшкиннерни кылып турганнар. Кол ажылы чурттакчы чоннуң баш санын көвүдедири.

Ооң-биле чергелештир өөредилге талазында база ажылын кагбайн, бөдүүн школа башкызындан эгелеп алгаш, бодунуң тургусканы Школа назыны четпээн уругларның педагогика институдунга директорлап (1936—1948 чылдар) турган. 

Феминист чораан Альва Мюрдаль херээжен улустуң политиктиг болгаш экономиктиг дең эргелии дээш туржуп чораан. 
[[Файл:Myrdal_1934.jpg|солагай|мини|Альва Мюрдаль өөнүң ээзи Гуннар-биле 1934 чылда]]
1938—1947 чылдарда Делегей чергелиг ажылдап турар херээженнерниң федерациязының вице-президентизи. ООН-га өөредилге, эртем болгаш культура талазы-биле бодунуң чуртун төлээлеп турган. 1955—1961 чылдарда Индияга Швецияның элчини чораан.

1962—1973 чылдарда Женеваның ок-чепсек эвээжедир комитетке Швецияның бөлүк киржикчилерин баштап чораан. Аңаа "соок дайынны" соксадырын, ССРЭ-биле, Америка куруг черге чепсектенир чарышты өөскүдүп турарынга удур сөс ап турган.

== Өг-бүлези ==
Өөнүң ээзи (1924 чылдан) — Гуннар Мюрдаль — экономикада Нобель шаңналының эдилекчизи. Уруглары — Сиселла Мюрдаль-Бок (1934 чылда төр.), профессор философии Гарвардского университета, база Кай Фёльстер, социолог. Оглу — Ян Мюрдаль (1927 чылда төр.), журналист база чогаалчы.

== Кол бижээн чүүлдери ==

* «Нация и семья: шведский эксперимент демократической семьи и популяционной политики» (Nation and Family. The Swedish Experiment in democratic family and population policy, 1941);
* «Две роли женщины: дом и работа» (Women’s Two Roles. Home and Work, 1956, в соавторстве с В. Клейн).

== Литература ==

* ''Карлсон А.'' Шведский эксперимент в демографической политике: Гуннар и Альва Мюрдали и межвоенный кризис народонаселения / пер. с англ. — М.: ИРИСЭН, Мысль, 2009. — 312 с. — Серия «Социология». — ISBN 978-5-91066-030-8, ISBN 978-5-244-01120-3.

== Демдеглелдер ==
{{Примечания}}
[[Аңгылал:Алфавиттээн кижилер]]
[[Аңгылал:Февральдың 1 мөчээн]]
[[Аңгылал:Январьның 31 төрүттүнген]]
