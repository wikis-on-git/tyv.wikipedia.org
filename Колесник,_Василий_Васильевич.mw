== Колесник, Василий Васильевич ==
1935 чылдыӊ декабрь 13-те — 2002 чылдыӊ октябрь 30-де — совет шериг начальниги. Совет Эвилелинин Маадыры, генерал-майор (1988).

=== '''Допчу-намдары''' ===
1935 чылдыӊ декабрь 13-те Краснодар крайыныӊ Славянская станицазынга, амгы Славянск-на-Кубаниге тѳрүттүнген. Нациязы: украин. Ажыл-хаакчыт улустун ѳг-бүлезинге тѳрүттүнген. 1939 чылда ада-иези Полтава облазыныӊ Миргород району, Аливировка суур, Украинаже кѳшкен. Ада-чуртуӊ Улуг дайынында ада-иези партизан отрядынга дайылдажып тургаш, 1941 чылдын ноябрь 7-де туттурган соонда, адып шиитиргеннер. Дайын соонда авазыныӊ хеймер дунмазы уругнуӊ бажыӊынга акызы-биле чуртап турганнар.  1945 чылда акызы биле Краснодарныӊ суворов училищезинче ѳѳренип киргеннер. 1947 чылда училищезин Орджоникидзе хоорайже кѳжүрген болгаш Кавказтыӊ Суворов училищези кылдыр эде адаан. 1953 чылда ол училищени дооскан соонда Совет Армияже кирген. 1956 чылда Орджникидзеде Кавказтыӊ ниити шериг училищезинче кирген. (амгы Владикавказ). 1956 чылда Ыракы Чѳѳн чүктүӊ шериг округунче шилчиттирген. Анаа 25 дугаар армияныӊ тускай ротазыныӊ взвод командири хүлээлгезин эттирип эгелээн. 1957 чылда Соӊгу шериглер бѳлүүнче шилчээн. (Польша). Аӊаа 27 дугаар тускай батальоннуӊ аӊгы ѳѳредилге взводунуӊ командири хүлээлгени күүседип турган. 1960 чылда ол-ла батальоннуӊ разведка ротазыныӊ командири кылдыр томуйлаткан. 1963 чылда Академияже ѳѳредиир кылдыр чоруттурган. 1966 чылда М.В. Фрунзе аттыг Шериг академиязыныӊ разведка салбырын дооскаш, Ыракы Чѳѳн чүъктун Примор крайыныӊ Уссурийск хоорайже тускай 14 дугаар бригаданыӊ оперативтиг-разведка салбырыныӊ начальниги кылдыр томуйлаткан. 1971 чылда Туркестан шериг округунуӊ 15 дугаар тускай биргадазыныӊ штаб начальниги кылдыр хүлээлгезин уланчылаан. 1975 чылда ол-ла бригаданыӊ командири. 1977 чылда Генералдыг штабтыӊ Кол разведка эргелелиниӊ улуг офицери кылдыр томуйлаткан. 1980—1982 чылдарда Колесник ССРЭ-ниӊ чеспектиг күштериниӊ Генералдыг штавыныӊ академиязынга ѳѳренген. 1982 чылда ССРЭ-ниӊ Генералдыг штавыныӊ Кол разведка баштаар чериниӊ начальниги кылдыр томуйлаткан. Эргези - генерал-майор (1988). 1992 чылдан тура халашкан. Москвага чуртап тургаш, 2002 чылда октябрь 30-де чок болган. Москваныӊ Дон хѳѳрүнде ажааган. Чанында ажаап каан кижи, оглу, Михаил, Чечен Республикага хүлээлгезин эттирип тургаш ѳлүрткен. (1995 году (участок 17)).

=== Совет Эвилелиниӊ маадыры атты алганы. ===
1979 чылда В. В. Колесниктиӊ удуртулгазы-биле 154-дугаар тускай сорулгалыг отряд тургустунган болгаш ооӊ методиказы-биле ѳѳреттинген (500 кижи) 1979 чылдыӊ декабрь 5-10-да ол батальон Совет эрге-чагырганыӊ айтыышкыны-биле Афганистанче чорупкан. Командири - майор Холбаев Хабибджан Таджибаевич, ынчалза-даа ниитизи-биле Колесник удуртуп турган. 1979 чылдыӊ декабрь 27-де  тускай шериглер болгаш батальоннуӊ кужу-биле Аминниӊ ордузунун эжелээри күүсеттинген. Ол чедиишкинниг күүсеттинген даалга дээш, Колесник Василий Васильевичиге ССРЭ-ниӊ Дээди Чѳвүлелиниӊ айтыышкыны-биле Совет Эвилелиниӊ маадыры атты тывыскан. (1980 чыл, апрель 28)

=== Шаӊналдары ===
· Медаль «Алдын Сылдыс»;

· Ленин ордени;

· «За службу Родине в Вооружённых Силах СССР» ордени 3-ку чаданыӊ;

· «Кызыл Тук» ордени (Афганистан);

· Афганистанныӊ ийи медали

=== Шѳлүглер. ===
· Василий Васильевич Колесник. Сайт «Герои страны».
