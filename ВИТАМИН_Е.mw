[[File:Sample of alpha-tocopherol.jpg|thumb|500px|Альфа-токоферол]]
'''ВИТАМИН Е''' — [[Медицина|медицинада]] ону ''токоферол'' деп-даа адаар. Е [[витамин]] [[Мага-бот|эът-мага-ботка]] [[Углеводтар|углевод]], [[белок]], [[Үстер|үстерниң]] солчуушкунунга эң чугула витамин болуп турар. 

[[Шыңган]] эъттерни күш кииреринге, ол ышкаш уруг савазының шыңган эъттериниң хан эргилиишкининге эки хамаарылгалыг болганы-биле сааттыг херээжен кижилерниң байдалын Е витамин дыка быжыглаар шынарлыг. Дуржулгалардан алгаш көөрге, Е витамиң эр азы херээжен үрелерниң боттанып тургусгунарынга, каттыжарынга, эр, херээжен органнарны күш кииреринге аажок дээштиг болуп турар. Е витамин [[ногаан горох]], [[сула]], [[кызыл-тас]], [[кукуруза]], тарымал болгаш тайга [[Тоорук|тооруктары]] дээш өске-даа үнүштерниң үстеринде кончуг хөй. Улуг кижиниң хонукта Е витаминге хереглели 20—30 мг-га деңнежир. Е витаминниң организмге чедишпезинден шыңган эъттерниң, [[Нерви системазы|нерви системазының]], эр, херээжен органнарның кошкап, сулараары дээш өске-даа аарыглар тыптыр. Бо мындыг янзылыг аарыгларның бажын билир эми Е витамин болур дээрзи билдингир ышкажыл.

== Дөзү ==
# Доржу Көк-оолович Куулар, Тана Моңгушевна Куулар - "ЛЕКАРСТВЕННЫЕ РАСТЕНИЯ В ТУВЕ"

[[Аңгылал:!Main category|В]]
[[Аңгылал:Биология|В]]
[[Аңгылал:Ниитилел|В]]
