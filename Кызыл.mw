[[File:Кызылдың сүлдези.png|thumb|Кызылдың сүлдези]]
[[File:Kyzyl-tal.gif|thumb|Кызыл кирер орук]]	
'''Кызыл''' ({{lang-ru|Красный}}) — [[Россия|Россия Федерациязында]] [[Тыва Республика|Тыва Республиканың]] найысылалы. Кызылдың девискээринде Азия диптиң төвүн, Улуг-Хемниң бажын болгаш хөөмей эртинениң төвүн тускай демдеглеп болур. 

Чурттакчы чону — 110,0 муң кижи ([[2010 чыл]]да) <ref name="01.01.2010 чылдың Россия Федерацияның турум чуртакчы чонунуң санын хоорайлар, сумулар болгаш кожууннар аайы-биле ылгааны">[http://www.gks.ru/bgd/regl/b10_109/IssWWW.exe/Stg//%3Cextid%3E/%3Cstoragepath%3E::%7Ctabl-23-10.xls  01.01.2010 чылдың Россия Федерацияның турум чуртакчы чонунуң санын хоорайлар, сумулар болгаш кожууннар аайы-биле ылгааны], </ref>.

== Туружу, географиязы ==
[[File:Center of Asia.JPG|thumb|left|Азия төвү (эрги хевири)]]
Кызыл хоорай [[Тыва ыйгылааш|Тыва ыйгылаашта]] (Тувинская котловина), Азий диптиң төвүнде турар, Бии-Хем-биле Каа-Хемниң [[Улуг-Хем]] кылдыр катышкан чери чанында. Эң чоок демир-орук 390 км ыракта Минусинск доктаамында (станциязында).

Кызылдың шак куржаа - "Красноярск үези", UTC-ке хамаарыштыр ылгалы +7:00 болуп турар, А Москва хоорайдан болза шак куржааның ылгалы +4 шак, ынчангаш Кызылдың үезин "MSK+4" деп демдеглээр.

== Төөгү ==
Тыва 1914 чылдың апрель 17-де, Урянхай деп ат-биле Россия Империязының протекторадынче кирген. Бо төре (политиктиг) шилилгениниң мурнунда 1913 чылдың июнь айда, ак хаан Чазааның төлээзи болур көжүрүлге эргелелиниң дүжүмеди В. Габаевке Урянхайның төвү болур хоорайның тудуун эгелээрин дааскан. Тудугга ажыглаар ыяшты Бии-Хем биле Каа-Хем куду салдап бадырып турган. Тываның найысылалы Каа-Хем биле Бий-Хем хемнерниң каттышкан черинде 1914 чылда тургустунган.

Хоорай Белоцарск, Урянхайск, Хем-Белдири деп аттарлыг турган. 1920 чылда хоорайны Красный, тывалап Кызыл деп адаарын Сибирьниң ревкомитединиң төлээзи И. Г. Сафьянов саналдаан. 1925 чылдың декабрь 24-те ТАРН ТК-ның (Чиңгине секретары [[Буян-Бадыргы|М. Буян-Бадыргы]]) тускай доктаалы-биле Тываның найысылалын Кызыл деп албан ёзу-биле адаан.

== Аалчыларга ==
Кызылче аалдап келген улуска хөй санныг хонар бажыңнар бар: "Өдүген", "Мөңгүлек", "Буян-Бадыргы", "Кызыл".

[[File:Kyz Theatre and PR WH.jpg|thumb|Кызылда Тываның В.Көк-оол аттыг Национал Театры болгаш Мани Хүртүзү]]

=== Демдеглелдер: ===
<references />

{{Тыва Республика}}

[[Аңгылал:!Main category|К]]
[[Аңгылал:Кызыл|К]]
[[Аңгылал:Тываның хоорайлары|К]]
