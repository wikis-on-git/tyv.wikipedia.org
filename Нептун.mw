'''Нептун''' - [[Хүн системазы|Хүн системазының]] 8 дугаар планетазы.

== Ниити характеристиказы ==
Нептунга [[Хүн (сылдыс)|Хүннүң]] чырыы аажок кошкак чедер болгаш чырыыры сула болганда, ук планетаны чүгле телескоп-биле хайгаарап болур.
Нептунну 1846 чылда астроном И. Галле тып ажыткан. Нептун деп планетаның барын ону кайыын дилеп тыварын астрономнар У. Леверье, Дж. Адамс баш удур теория талазы-биле санап айытканнар. Ол Хүнден 30 [[Астрономнуг эге хемчег|астрономнуг эге хемчеглерге]] ырак болгаш ону 164 чыл 280 хонук дургузунда бир эргилер. Телескопка чөгенчиг бичии болуп көстүр болганда, хайгаарап шинчилээри таарымча чок. Нептуннуң диаметри 50530 км, бүдүмелиниң дыгыйы куб сантиметрде 1,7 грамм, 2 эдеринчилиг. Оларның улуун [[Тритон|Тритон]] дээр. Ооң диаметри 4 муң километрден бичелевес болгаш масса талазы-биле [[Ай|Айдан]] дудавас хире.
Нептун бодунуң өзээн долгандыр аажок дүрген дескинип турар болгаш ол полюстарындан чыыра иттирген, кашпык хевирлиг.
[[File:Neptune.jpg|thumb|Нептун]]

== Дөзү: ==
# Сат М.С. Шелк невытканный (Тии чок торгу). Рассказы по астрономии. - Кызыл: Тувинское книжное издательство, 1983. - 152 с.

[[Аңгылал:Планета|Н]]
[[Аңгылал:!Main category|Н]]
