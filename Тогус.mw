'''Тогус''' — тос. 

== Сөстүң бүдүжү ==
Сан ады-дыр. Эргижирээн тыва сөс-түр. Литературлуг тыва дылче бо сөс кирбээн, словарларда база чок.

Эрги үеде "тогус" деп сөс ноян кижиниң эрге-дужаалының адынга турган.<br />
Чижээ: амбын ноян Дажының эрге дужаалының долу ады: «Таңды Уранхайның бүгүдениң даргазы тогус одагалыг мээрең-чайзаң амбын ноян»<ref>Ю. Л. Аранчын. Алдан-маадырларның тура халыышкыны. Тываның ном үндүрер чери, 1985. Арын 22-23.</ref>.

Амгы үеде "тогус" деп сөстү тыва улус ажыглавас апарган. Чамдыкта тывалар ажы-төлүн ол сөс-биле адап алыр турган. Чижээ, кижи ады: "Тогус-оол", "Тогус".

== Сөстүң дөзү ==
"Тогус" деп сөс эриг түрк дылдан укталган. Даштарда бижээн эрги бижиктерни номчуп көөр болза, ында 'тоқуз' деп сөстер бар. Үе эрткен тудум эрги "тоқуз" деп сөс амгы тыва дыла "тогус" кылдыр өскерли берген.

==Тайылбыр кезек==
<references />

== Үндезини ==
Ю. Л. Аранчын. Алдан-маадырларның тура халыышкыны. Тываның ном үндүрер чери, 1985. — 108 арынныг.

[[Аңгылал:Тываның төөгүзү]]
[[Аңгылал:Төөгү]]
