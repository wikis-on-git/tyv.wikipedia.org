'''Хураган Иван Иван-оглу''' (Хураган, Иван Иванович).

[[Тес-Хем кожуун|Тес-Хемниң]] [[Самагалдай|Самагалдайга]] 1956 чылда төрүттүнген. Тыва АССР-ниң бирги чери дээш 1979, 1983 чылдарда болгулаан маргылдааларга шүглүп үнген. 1984ч. юбилейлиг 128 мөге салган республика спартакиадазынга шүүлген. "Шын" солуннуң шаңналы дээш болуп турар республика чергелиг маргылдаага 1978, 1982, 1987 чылдарда тиилекчи болган. Самбо, дзюдо болгаш хостуг хүрештерге ССРЭ-ниң спорт мастери, спорттуң национал хевирлеринге Россияның спорт мастери. Самбо хүрешке хоочуннар аразынга ийи дакпыр делегей чемпиону.

Тыва Республиканың күш-культуразының алдарлыг ажылдакчызы. Ооң адын "Тыванын XX чүс чылда алдарлыг кижилери" деп Күрүне номунче киирген.

== Дөс ==
#"Тыванын XX чүс чылда алдарлыг кижилери" деп Күрүне ному.


[[Аңгылал:!Main category|Х]]
[[Аңгылал:Тыва мөге|Х]]
[[Аңгылал:Спорт мастери|Х]]
[[Аңгылал:Чаа өскерлиишкиннер]]
