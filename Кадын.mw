'''Кадын''' [ъ]. 

I. '''Кадын''' [ъ].
# Хааның, ноянның кадайы. - {{lang-ru|ханша, королева, царица, жена князя}}. Шаң хаан чүс сес кадынны алырга-даа, үре-төл чок болур мындыг бооп-тур (Тоолдан).
# Херээжен кижини хүндүткеп адаары. - {{lang-ru|уважительное название женщины}}. Бир шала аныяк, чараш кара кадын авамга бир өөк база белекке берген (С. Сарыг-оол). 
# көз. Көзерниң херээжен кижи чураан саазыны. - {{lang-ru|игральня карта с изображением женщины, дама}}. Опай чалаңның, шиш-кара кадыны дег... ээжизи... (С. Сарыг-оол). 

II. '''Кадын-кыс''' [ъ-]. Кончуг чараш кыс. - {{lang-ru|красивая девушка, красавица}}. ...кадай көрүп орарга, уруунуң арын-шырайы ана кадын-кыс болган (М. Кенин-Лопсаң). 

III. '''Кадын-хаан''' [ъ-]. 
# фольк. Хаан кадыны-биле кады. - {{lang-ru|хан с супругой}}. Кадын-хаан өөнде олурлар. 
# Херээжен хаан. - {{lang-ru|женщина, занимающая престол, царица, королева, императрица, правительница}}. ...Кадын-хааның кеттинер өрээлинче кире берге. 

IV. '''Кадын болат'''. фольк. Кадырып каан каң. - {{lang-ru|закалённая сталь}}. Кадын болат бижээ-биле өгнүң базырыгларын кыргый шелгилээш (Тоолдан).

== Дөс ==
#Тыва дылдың тайлыбыр сөстүү. Том II, "Наука", [[Новосибирск]] 2011ч.

[[Аңгылал:Термин]]
[[Аңгылал:Кижи]]
