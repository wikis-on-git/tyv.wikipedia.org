'''Тамба Өдекеевич Салчак''' ''(март 15, 1918 чыл – март 16, 1983 чыл)'' — тыва шүлүкчү, журналист, очулдурукчу. 

==Намдары==
Тамба Өдекеевич 1918 чылдың март 15-те [[Таңды Урянхай|Таңды-Тывазының]] Салчак кожуунда [[Каа-Хем кожуун|Каа-Хемниң]] Оштан деп черге төрүттүнген. Чайлаг школазының эге клазын, [[ССРЭ]]-ниң Алтай крайның Ойрот-Турага көдээ ажыл-агыйның тускай школазын, Кызылга совет партия школазын дооскан. 

Чаа тыва бижик бакшылап, партия райкомунуң секретары бооп, 1951 чылдан эгелээш «[[Шын (солун)|Шын]]» солунга чогаал ажылдакчызы болуп, ниитизи-биле 28 чыл ажылдаан. Ооң баштайгы ному «Доңгада кадык» 1955 чылда чырыкче үнген. Дараазында чылдарда «Мээң ырым» (1956), «Шүлүктер» (1960), «Мээң байым» (1960), «Чоннуң үнү» (1968), «Бичии дургун» (1973), «Саян чечээ» (1980), «Амыргалаар» (1978) деп номнары парлаттынган. А. Фадеевтиң «Чылча шавыышкын», А. Кахарның «Хензиг кушчугаш», С. Бабаевскийниң «Алдын Сылдыстың кавалери», А. Кутуйнуң «Чоруттунмаан чагаалар», Ю. Шестаковтуң «Көжүлдениң көк хады» деп чогаалдарын тыва дылче очулдурган.

1983 чылдың март 16-да мөчээн. 

==Дөзүк==
*Ном «Тываның чогаалчылары / Писатели Тувы». 2000 ч.

[[Аңгылал:!Main category]]
[[Аңгылал:Кижи]]
[[Аңгылал:Тыва чогаалчы]]
[[Аңгылал:Тыва]]
