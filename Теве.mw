{{Таксон
 | regnum            = Амытаннар
 | parent            = Camelus
 | rang              = Хевир
 | latin             = Camelus bactrianus
}}

[[File:BactrianCamel (1).jpg|thumb|Теве]]
'''Теве''' – теве малдың ниити ады.

Эртем талазы-биле алырга, '''ийи мөгенниг теве''', азы '''бактриа́н''' ({{lang-la|Camelus bactrianus}}) – Camelidae деп аймактың эң улуг хевири-дир, ол ынчангаш '''Чаңгыс мөгенниг теве'''-биле кады Тевелер ({{lang-la|Camelus}}) деп төрелдешкээнге хамааржыр.

Чаңгыс мөгенниг теведен аңгыда, ийи мөгениг тевениң хемчээли база кили улуг болгаш ооң дүгү элээн сырый. Ол тевениң ийи хевири бот-боттарынга чоок амытаннар хевири болгаш, оларның холушкак төлдери
кадык болгаш анаа болур.


Эңгин – кыс теве, төрүүр теве.

Бодаган – тевениң оглу, назыны бир харга чедир. Карачал чугаада эр бодаган, кыс бодаган дээр.

Дорум – бир хар ажа бээрге, дорум апаар, ону ийи харга чедир эр дорум, кыс дорум дээр.

Тайлак – хунан чеде берген азы ийи хардан үш харга чедир назылыг, ынчангаш эр тайлак, кыс тайлак дээр.

Дуңгуш теве – ол дээрге үш харлыг болгаш бир-ле дугаар төрүүр теве. Адаар ылгалы мындыг: дуңгуш теве төрүптерге эңгин теве апаар азы оолдуг теве апаар. 

Адан теве – назыны үш харлаан болгаш чазап каапкан теве болур.

Буура – назыны үш хар чеде берген болгаш чазаттынмаан үрелиг азы бүдүрүкчү мал болур. Бир кодан тевеге бир буура чоруур.

Чедишкен теве – дөрт хардан ыңай назылыг тевени чедишкен теве дээр.

== Дөзү ==
#Монгуш КЕНИН-ЛОПСАҢ: ТЫВА ЧАҢЧЫЛ. Тыва чоннуң ыдыктыг чаңчылдары. – Тувинские традиции. Книга вторая: священные традиции тувинского народа. – Кызыл: Тувинское отделение педагогического общества при Министерстве образования республики Тыва: Издательство “Новости Тувы”, 1999. На тувинском языке. 352 с.

[[Аңгылал:Тыва|Т]]
[[Аңгылал:Мал|Т]]
[[Аңгылал:Көдээ|Т]]
