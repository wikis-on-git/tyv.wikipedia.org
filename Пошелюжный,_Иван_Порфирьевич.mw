'''Пошелюжный, Иван Порфирьевич''' (1940 чылдың октябрь, Вишневка, Омск облазы) - совет болгаш российжи алдарлыг чер тургузукчузу. Россияның хүндүлүг чер тургузукчузу, Тыва АССР-ниң алдарлыг чер тургузукчузу.

== Намдары ==
Иван Пошелюжный 1940 чылдың октябрьда Омск областың Вишневка деп сууржугажынга төрүттүнген. 

1965 чылда Омскиниң көдээ ажыл-агый институдун дооскаш, инженер-чер тургузукчузу деп мергежилди чедип алган. Тывага хураашкын ёзугаар келген. Танывазы республика эң эгезинден-не аңаа өске ышкаш көзлбээн: ол Сибирьниң бот-бодун деткижер, экииргек сүлдезинге бүргеткен болган.

== Карьеразы ==
Шилип алган мергежилинге Иван Пошелюжный кажан-даа өскерлип көрбээн: ооң күш-ажыл дептериниң одуругларынче көргеш-ле, аңаа бүзүреп болур.

1965-тен 1972 чылга чедир – инженер-чер тургузукчузу, улуг инженер-чер тургузукчузу, Тываның чер экспедициязының партия начальниги. 

1972-1983 чылдарда Тываның шинчилел экспедициязының төлевилел килдизиниң начальниги.

1983-1991 чылдарда «ВОСТсибгипроземниң» төлевилел килдизиниң начальниги болгаш директорунуң хүлээлгезиниң күүседикчизи.

1991-1998 чылдарда «Тыва күрчеркомнуң» кол специализи, чер тургузар болгаш черлерни эде хуваар килдизиниң эргелекчизи, даргазының оралакчызы, бирги оралакчызы.

Бүдүрүлгениң аттарының өскерилгени ажылдың ужурун өскертпээн: ол үжен чыл ажыр тыва черге бараан болуп келген. Ооң удуртулгазы-биле төлевилел-шинчилел ажылы, черлерни шинчилеп, планнап чурууру, бойдус байлактарын чөп ажыглаар талазы-биле ажыл чоруп турган.

Иван Прфирьевич ол ужен ажыг чыл дургзунда бүгү Тываны кезип каапкаш, ооң хөй хевирлерин кажан-даа могаг-шылаг чок магадаар чораан: дүмбей тайга, көк меңгилиг даглар, өртең-сарыг кургаг хову, шапкын даг хемнери, дус чок болгаш дустуг хөлдер, ол бүгү – Тыва.

Ынчалдыр Омск область чурттуг Иван Порфирьевич Пошелюжный бодунуң бүгү медерелдиг улуг чуртталгазын тыва черге бараалгаткан.

Тозан чылдарның төнчүзүнде ажы-төлүнүң чанынче, Выборгче көжүп чорупкан. Амгы үеде ында чер тургузар улуг фирмада ажылдап чоруур.  

== Шаңналдары, ат-алдары ==

* Тыва АССР-ниң Дээди Чөвүлелиниң Президиумунуң Хүндүлүг бижии
* Россияның хүндүлүг чер тургузукчузу
* Тыва АССР-ниң алдарлыг чер тургузукчузу
* «XX чүс чылда Тываның алдарлыг кижилери» деп күрүне номунче ооң ады кирген.

== Дөс ==

# Иван Порфирьевич ПОШЕЛЮЖНЫЙ // XX чүс чылда Тываның алдарлыг кижилери. Күрүне ному. Кызыл. 2004. С. 147
# http://vyborg-press.ru/articles/5498/articles/41108/ Как наш земляк двух тувинцев мирил

Шөлүглер

# https://www.tuvaonline.ru/2014/08/04/na-zemle-tuvinskoy.html На земле тувинской

<br />
[[Аңгылал: Омскиниң көдээ ажыл-агый институдунуң доозукчулары]]
