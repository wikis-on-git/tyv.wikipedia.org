'''Химиктиг каттыжыышкын''' — ийи азы оон хөй [[Элемент|элементтиң]] [[Атом|атомнарындан]] тургустунган нарын [[химиктиг бүдүмел]], атомнарның аразында [[химиктиг харылзаа]] бар. Чамдык бөдүүн бүдүмелдерниң молекулаларында атомнар [[коваленттиг харылзаа]]-биле каттышкан болза, ындыг бүдүмелдер база химиктиг каттыжыышкын деп санаттынып болур<ref>{{Из БСЭ|заглавие=Соединение химическое}}</ref>.

== Төөгү ==
1799 чылда [[Жозеф Пруст|Жозеф Прустуң]] ажыткан<ref>Proust, J.-L. (1799). Researches on copper, ''Ann. chim.'', '''32''':26-54. [http://web.lemoyne.edu/~giunta/proust.html Excerpt], in Henry M. Leicester and Herbert S. Klickstein, ''A Source Book in Chemistry, 1400—1900'', Cambridge, MA: Harvard, 1952. Accessed 2008-05-08.</ref> [[Доктаамал тургузуг хоойлузу|''доктаамал тургузуг хоойлузу'']] дараазында чүүлдү бадыткап турар: бүдүмелди кандыг-даа арга-биле үндүрерге ол ол-ла хевээр химиктиг элементилерден тургустунган болур, ол элементилерниң массаларының хамааржылгазы биче бүдүн саннар-биле илереттинип турар. Өскээр чугаалаарга, бүдүмелдиң тургузуу канчаар үндүргенинден хамаарышпас. Шак бо бадыткал бүдүмелдиң атомнуг тургуузун билиринге дузалаан.

== Шынарның биле чежениң тургузуу ==

=== Формулалар ===
[[Файл:Ethanol-2D-flat.svg|мини|Этилдиг спирттиң структурлуг формулазы]]
Каттыжыышкынның кандыг элементилерниң атомнарындан тургустунганын ''шынарның тургузуу'' дээр. Ук бүдүмелде элемент бүрүзүнүң чежези ''чежениң тургузуун'' тодарадып турар. Каттыжыышкынның тургузуун [[Химиктиг формула|химиктиг формулалар]] дузазы-биле дамчыдар. [[Эмпириктиг формула]] бүдүмелдиң кандыг болгаш чеже элементиден тургустунганын көргүзүп турар. Чижээ: H<sub>2</sub>SO<sub>4</sub> дээр формуладан дараазында чүүлдү билип алып болур:

* ук формула [[Серная-кислота|серная-кислотаның]] 1 молекулазын азы 1 [[моль]] серная-кислотаны көргүзүп турар;
* шынарның тургузуу: серная-кислота [[водород]], [[күгүр]], [[кислород]] атомнарындан тургустунган;
* чежениң тургузуу: серная-кислотаның молекулазы ийи атом водород, чангыс атом күгүр болгаш дөрт атом кислородтан тургустунган.

[[Файл:Sulfuric-acid-2D-dimensions.svg|мини|Серная-кислотаның структурлуг формулазы]]
[[Структурлуг формула|''Структурлуг формула'']] бүдүмелдиң чүгле шынарның биле чежениң тургузуун эвес, а [[молекула]], [[ион]] азы [[Радикал|радикалдың]] атомнары бот-боттарынга хамаарыштыр кандыг турушта турарын тодарадып турар. Чижээ, [[Этилдиг спирт|этилдиг спирттиң]] структурлуг формулазы ооң структуразын чижеглеп көргүзүп турар: беш [[водород]] атому ийи [[углерод]] атомнары-биле харылзашкак ([[этилдиг бөлүк]]), бир углерод атому-биле бир [[гидроксилдиг бөлүк]] тудуш. Шынында, органиктиг молекулалар чалбак болбас, чижекте көрдүнген спирттиң молекулазында [[метилдиг бөлүк]] [[тетраэдр]] структуралыг, ынчалза-даа структурлуг формула-биле бүдүмелдиң атомнарының тудушкан аайын илдең кылдыр тодарадып болур. 

=== Формулаларны номчууру ===
Формуланы бижээн аайы-биле ночуур. Ону номчуурда элементилерниң латин адын ажыглаар, чамдык элементилерниң адының орунга латин үжүктер адаар (H, C, N, O, P, S).

* H<sub>2</sub>O — «''аш'' ийи ''о''», [[суг]];
* NaCl — «''натрий хлор''», [[дус]];
* CH<sub>3</sub>COOH — «''це'' ''аш'' үш ''це'' ''о'' ''о'' ''аш''», [[уксустуг кислота]];
* NaHCO<sub>3</sub> — «натрий аш це о үш», [[натрий гидрокарбонат]] (ижер (чиир) [[сода]]).

== Химиктиг реакциялар ==

== Химиктиг каттыжыышкыннарның класстары ==
Химиктиг каттыжыышкыннар ийи класска чарлыр: ''органиктиг эвес'' биле ''органиктиг''.
=== Органиктиг эвес бүдүмелдер ===
Органиктиг эвес бүдүмелдерге шупту элементилерниң бүдүмелдери болгаш углеродтуң чамдык бүдүмелдери хамааржыр. Органиктиг эвес каттыжыышкыннарның класстары:
* Оксидтер:
** Үндезинниг (Na<sub>2</sub>O, K<sub>2</sub>O);
** Кислоталыг (SO<sub>3</sub>, NO<sub>3</sub>);
** Амфотерлиг (ZnO, Al<sub>2</sub>O<sub>3</sub>);
** Ийи дакпыр (Fe<sub>2</sub>O<sub>3</sub>·FeO);
** Дус тургуспас (СO, NO);
* Үндезиннер (основниелер) (NaOH, Ca(OH)<sub>2</sub>, Al(OH)<sub>3</sub>);
* Кислоталар (H<sub>2</sub>SO<sub>4</sub>, HNO<sub>3</sub>);
* Дустар:
** ортун дустар (Na<sub>2</sub>SO<sub>4</sub>, CaSO<sub>4</sub>);
** ажыг дустар (K<sub>2</sub>HPO<sub>4</sub>, NaHCO<sub>3</sub>);
** үндезинниг дустар (Cu<sub>2</sub>CO<sub>3</sub>(OH)<sub>2</sub>);
** комплекстиг (CaMg(CO<sub>3</sub>)<sub>2</sub>, K<sub>3</sub>[Fe(CN)<sub>6</sub>], KFe<sup>III</sup>[Fe<sup>II</sup>(CN)<sub>6</sub>]);
* Бинарлыг каттыжыышкнннар:
** кислород чок кислоталар (HCl, HI);
** кислород чок дустар (NaCl, NaI);
** өске бинарлыг каттыжыышкыннар (CaC<sub>2</sub>, CS<sub>2</sub>).
=== Органиктиг бүдүмелдер ===
Органиктиг бүдүмелдерге углеродтуң бүдүмелдери — [[углеводородтар]] болгаш олардан укталган каттыжыышкыннар хамааржыр. Карбонаттар, карбидтер, углеродтуң чамдык оксидтери, роданидтер, цианидтер хамаарышпас. Углеродтуң атомнары бот боттарының аразынга болгаш водород, кислород, азот, күгүр, фосфор атомнары-биле хөй санныг харылзаалар тургузуп шыдаар, ынчангаш органиктиг бүдүмелдер органиктиг эвес бүдүмелдерге бодаарга улуг ылгалдыг:

* Органиктиг эвес бүдүмелдерниң саны 500 муң хире, органиктиг бүдүмелдерниң саны 27 миллиондан хөй;
* Органиктиг бүдүмелдерниң тургузуунче [[углерод]] биле [[водород]] кирип турар болгаш, оларның хөй кезии [[Кывыышкын|кывар]], кывыышкынның түңнелинде [[углекислоталыг хей]] биле [[суг]] үнер;
* Органиктиг бүдүмелдер органиктиг эвес бүдүмелдерге бодаарга нарын тургустунган. Хөй кезииниң молекулярлыг массазы дыка улуг, чижээ, белоктар, полисахаридтер, нуклеинниг кислоталар дээн ышкаш бүдүмелдер;
* Органиктиг бүдүмелдерни тургузуу, структуразы, шынарлары дургаар дөмей бүдүмелдер одуруу кылдыр салып болур. Ындыг одуругну ''[[гомологтуг одуруг]]'' дээр.

Шупту органиктиг бүдүмелдер углеродтуң атормарындан тургустунган. Углеродтуң тускай шынары болза ооң [[углеродтуг скелет]] (янзы-бүрү структуралыг илчирбелер) тургузуп шыдаары. Углеродтуг илчлирбелер ийи хевирге чарлып турар: ''ажык'' (углеродтуг илчирбе хааглыг эвес) болгаш ''хааглыг'' (дээрбектер тургузуп турар). 

== Органиктиг бүдүмелдерниң кол бөлүктериниң допчулалы ==

=== Углеводородтар ===
{{main|Углеводородтар}}
Углеводородтар углерод биле водород атомнарындан тургутустунган. Углеродтуң хостуг [[Атомнарның валентилии|валентилиг]] [[Электрон|электроннары]] шуптузу водород-биле  харылзаалар тургузарынче чардынган болуп болур, ындыг таварылгада углеводородтарны ''пределдиг'' дээр. Бир эвес хостуг электроннарның водород-биле харызлаалар тургузарынче шуптузу чорбаан болза, углеродтарның боттарының аразында ийи азы үш дакпыр харылзаа бар болза, ындыг углеводородтарны ''пределдиг эвес'' дээр.

Ажык углеводородтарның санынче:

* Алканнар — чүгле чаңгыс дакпыр углерод-углерод харызааларлыг углеводородтар. Чижээ: метан CH<sub>4</sub>, этан CH<sub>3</sub>–CH<sub>3</sub>, пропан CH<sub>3</sub>–CH<sub>2</sub>–CH<sub>3</sub> болгаш о.д.ө.;

* Алкеннер — чаңгыс ийи дакпыр углерод-углерод харылзаалыг углеводородтар: этен (этилен) CH<sub>2</sub>=CH<sub>2</sub>, пропен (пропилен) CH<sub>2</sub>=CH<sub>2</sub>–CH<sub>3</sub>, бутен CH<sub>2</sub>=CH<sub>2</sub>–CH<sub>2</sub>–CH<sub>3</sub> болгаш о.д.ө.;

* Алкиннер — чаңгыс үш дакпыр углерод-углерод харылзаалыг углеводородтар: этин (ацетилен) CH≡CH, пропин (метилацетилен) CH≡C–CH<sub>3</sub>, бутин CH≡C–CH<sub>2</sub>–CH<sub>3</sub> болгаш о.д.ө.;

* Алкадиеннер  — ийи ийи дакпыр углерод-углерод харылзаалыг углеводорадтар: пропадиен CH<sub>2</sub>=C=CH<sub>2</sub>, бутадиен CH<sub>2</sub>=CH–CH=CH<sub>2</sub> болгаш о.д.ө.

=== Спирттер ===
{{main|Спирттер}}
=== Эфирлер ===
{{main|Эфирлер}}
=== Кетоннар ===
{{main|Кетоннар}}
=== Альдегидтер ===
{{main|Альдегидтер}}
=== Карбоннуг кислоталар ===
{{main|Карбоннуг кислоталар}}
=== Амидтер ===
{{main|Амидтер}}
=== Аминнер ===
{{main|Аминнер}}
== Регистрационнуг CAS дугаары ==

== Литература ==

== Дараазында көрүңер ==

== Тайылбыр ==
<references />

== Ссылкалар ==
[[Аңгылал: Химия]]
