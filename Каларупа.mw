[[File:The Outer Yama Dharmaraja. Central region, Tibet. Mid 17-th century. Private Collection.jpg|thumb|Дарыма Өөредииниң килеңниг Камгалакчызы Каларупа биле ооң эдеринчизи үш карактыг ак чаштыг Чамунди. Төвүттүң төп можузу (региону), 17 чүс чылдың ортаазы.]]
[[File:Stone-Sera17.JPG|thumb|Сера хүрээниң чанында петроглиф - солагай талазында Каларупа]]

[[Каларупа]] (өске аттары: '''Ямараджа''', '''Чойджал''', '''Номун-хан''', '''Эрлик''') ({{lang-bo|Дамчө Чөгьел}}) - [[Буддизм деп чүл?|Буддизмге]] хамаарышкан өлүмнүң хааны. [[Дхарма|Дарыма Өөредииниң]] килеңниг Камгалакчыларның бирээзи <ref>Геше Лобсаң Тхүптен Башкы. Будда Бурганга сүзүглеп тейлээри аза хилинчек-човулаңдан адырлырының аргалары. Тываның Ю.Ш. Күнзегеш аттыг ном үндүрер чери. Кызыл - 2007ч. 76 арын.</ref>.

== Төөгүзү ==
Каларупа шаанда анаа кижи турган, ол Төвүтке чурттап чораан. Буддизм келириниң мурнунда чурттуң кол шажыны [[Бон|Боннуң]] талалакчызы турган. Бир катап ол бодунуң чүдүп чорааны деңгерлеринден дагларга [[Бүдээл|бүдээл]] кылыр дугайында чөпшээрел дилээш, аңаа бежен чыл олурарын аазаан. Ол хуусааның төнеринге чедир чаңгыс хонук арткан турда, ооң олурган куюнга үш оор кижи буга эккелгеш, сокканнар. Ооң мага-бодун бускаш, херечи турбас кылдыр бүдээлчини өлүрүп кааннар. Бүдээлчи өлген дораан, үр боданмайн, ам-даа чылыг олчаан буга бажын сегирип алгаш, бодунуң бажынче кедипкеш-ле, буга баштыг дошкун шулбус болу берген. Шулбус үш оорну чок кылып, чүректерин ужулгаш чипкен. Оон эгелээш, ол кем чок черге дорамчылатканнарның камгалакчызы апарган. Буддизм [[Төвүт|Төвүтке]] нептерей бээрге, эң түрлүг күштер - оларның аразында чер, даг ээлери дээш оон-даа өске амытаннар чаа чүдүлгени хүлээп ап, Дарыма Өөредиинге чагыртып, ону боттандырап, ооң килеңниг Камгалакчылары апарган. Каларупа база ындыг Камгалакчыларның бирээзи.
 
== Тариназы: ==
'''ОМ КАЛАРУПА ХУМ ПЕ'''.

== Дөзүк ==
* '''Геше Лобсаң Тхүптен Башкы.''' ''Будда Бурганга сүзүглеп тейлээри аза хилинчек-човулаңдан адырлырының аргалары.'' Тываның Ю.Ш. Күнзегеш аттыг ном үндүрер чери. Кызыл - 2007ч.

[[Аңгылал:Төвүт|К]]
[[Аңгылал:Буддизм|К]]
