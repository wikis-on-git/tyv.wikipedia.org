'''Турарының падежи.'''

Турарының падежинде чүве ады ''-да'' деп кожумактыг. Ооң янзыларының немежир чуруму мындыг:
{| class="wikitable"
|-
! Дөстүң сөөлгү үнү !! Кожумактың янзылары !! Чижектер
|-
| дүлей болза || -та -те || дашта шетте
|-
| ажык азы аяар болза || -да -де || шынаада хүнде
|}

{| class="wikitable"
|-
! Айтырыглары !! Чижээ
|-
| кымда? кымнарда?<br />чүде? чүлерде?<br />кайда? каяа? || малчында, малчыннарда<br />хемде, хемнерде<br />хемде
|}

Турарының падежиниң хевиринде чүве ады дараазында уткаларны илередир:

1. Кылдыныгның туружун көргүзер: ''шаңда тур, ховуда оъттап чор, сугда чемнеп тур''. Мындыг таварылгада кылдыныг амгы үеде бооп турар, чүве ады болза туруш байдалы болур.<br />
Чижектер.
* Ыяш бажында хек эдип олур. Эзимде сыын үнү чаңгыланды.
Турарының падежинде чүве ады чамдыкта эрткен үе хевирлиг кылыг сөзү-биле база каттыжып болур.<br />
Чижек.
* Хөлде балык чемнеди.

2. Үе уткалыг чүве аттары бо падеж хевиринге тургаш, сан ады-биле кады кылдыныгның үезин көргүзер: ''беш шакта ажылдаар, он хонукта өөренир, үш чылда тудар''. Ынчан чүве ады үе байдалы бооп чоруур.<br />
Чижек.
* Дүүн бис театр тудуунга беш шакта улуска дузалажып ажыл кылдывыс.

3. Турарының падежинде чүве аттары сөглекчи бооп чоруур бар, чок, хөй, эвээш деп сөстер-биле каттышкаш туруш байдалы азы немелде бооп чоруур.<br />
Чижектер.
<poem>
Черивисте, чуртувуста
Чечек-даа бар, чимис-даа бар. (Ырдан.)
</poem>
* Херелмаада солун ном бар.

== Үндезини ==
Ш. Ч. Сат, Е. Б. Салзыңмаа. Амгы тыва литературлуг дыл. (Лексика болгаш семасиология, фразеология, фонетика, морфология). [[Тыва]]ның ном үндүрер чери. [[Кызыл]] — 1980.

[[Аңгылал:Дылдар]]
[[Аңгылал:Тыва дыл]]
