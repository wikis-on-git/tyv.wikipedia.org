'''Севьян Израилевич Вайнштейн''' (1926 чылдың апрель 12, Москва — 2008 чылдың октябрь 16, Москва) — совет база российжи этнограф, археолог, востоковед-тюрколог, Тываның төөгү, этнография база археологиязының чидиг айтырыгларының талазы-биле база Евразияның көшкүн чоннарының төөгү болгаш культура талазы-биле тускай эртемниг кижи. Төөгү эртемнериниң доктору, профессор.

Чеди монографияның база 300 хире эртем чүүлдериниң автору. 15 эртем кандидаттарын база докторларын белеткээн.

== Намдары ==
Репрессиялаткан совет эртемден-философ И.Я. Вайнштейнниң (1885—1938) оглу. 

1950 чылда Москваның күрүне университединиң төөгү факультединиң этнография кафедразын дооскан.

1950—1955 чылдарда Тываның чурт-шинчилел музейинге ажылдап турган. 1954 чылдан Тываның эртем-шинчилелдиг дыл, чогаал болгаш төөгү институдунуң ажылдакчызы.

1959—2008 чылдарда Этнография институдунга (амгы Россияның эртемнер академиязының Этнология болгаш андропология институду). 

1950—1960 чылдарда Тываже чаңгыс эвес удаа археолог-этнографтыг экспедицияларны удуртуп, киржип турган.

1959—1962 чылдарда Вайнштейнниң удуртулгазы-биле гун-сармат үезиниң эң улуг тураскаалы - Көк-Эль чевээ кастынган. Ол бир дугаар Тывага бурунгу уйгурларның культуразын аңгылаан, кезек хаяда бижиктерни болгаш бурунгу тюрк руниктиг тураскаалдарны ажыткан. Тываның археологтуг культураларын бир дугаар үелерге чарган.

1956 чылда  «Тожунуң тывалары» деп темага кандидат эртем чадазын камгалап алган.

1969 чылда «Тыва чоннуң тувылганы болгаш төөгүлү этнографиязы" деп темага доктор эртем чадазын чедип алган.

== Алдар-ады ==

* Тыва АССР-ниң эртем талазы-биле алдарлыг ажылдакчызы (1967)

* Россия Федерациязының эртем талазы-биле алдарлыг ажылдакчызы (2000)

== Кол эртем ажылдары ==

* «Тувинцы тоджинцы» (1961)
* «Историческая этнография тувинцев» (1972)
* «История народного искусства Тувы» (1974)
* «Мир кочевников Центра Азии» (1991)
* «Эта загадочная и прекрасная Тува. Полвека путешествий и открытий» (2001) немец дылда.

== Дөс ==
[https://www.tuva.asia/news/russia/8591-vaynshteyn90.html С.И. Вайнштейнниң 90 харлаан ою]

[http://www.centerasia.ru/issue/2000/13/4953-sevyan-vaynshteyn-eta-prekrasnaya-i.html СЕВЬЯН ВАЙНШТЕЙН: ЭТА ПРЕКРАСНАЯ И ЗАГАДОЧНАЯ ТУВА. ПОЛВЕКА ПУТЕШЕСТВИЙ И ОТКРЫТИЙ]
