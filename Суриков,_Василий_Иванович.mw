{{Чогаалчы}}
'''Суриков, Василий Иванович''' (1848 чылдыӊ январь 12 (24), [[Красноярск]] — 1916 чылдыӊ март (19), [[Москва]]) — орус чурукчу, калбак тѳѳгү болуушкуннары бижип кѳргузер мастер, академик болгаш Императорнуӊ уран-чечен академиязыныӊ кежигүүнү.

== Допчу-намдыры ==
1848 чылдыӊ январь 12 (24), Красноярск хоорайга тѳрүттүнген. Казактарныӊ тѳрел-бѳлүүнге хамааржыыр. Ачазы — коллежский секретарь Иван Васильевич Суриков (1806—1859). Авазы — Прасковья Фёдоровна (тѳрүмелинден фамилиязы - Торгошина, 1818—1895), Сес харлыг тургаш Суриков Сухой Бузимче чоруткан, анаа баргаш хүрээниӊ ийиги клазын дооскан. 1858 чылда уездиниӊ училищезинче ѳѳренип кирген. 1859 чылда Сухой Бузимге ачазы хѳрек аарааш чок болган. Авазы ажы-тѳлүн алгаш Красноярск хоорайже ээп келгеш, акша-тѳгерик чедишпезинден бажыӊыныӊ ийиги каъдын хѳлезилиг кылдыр дужаап турган. Суриков чажындан-на чуруттунуп эгелээн. Баштайгы чуруу акварель  «Плоты на Енисее» 1862 чылда чураан. (амгы үеде Красноярскиде Суриковтуӊ музей-бажыӊында) Училищезин дооскаш, губернияныӊ баштаар черинге бижээчилеп ажылдаан. (ѳг-бүлезин азыраары-биле). Ол черге ажылдап турда губернатор П.Н.Замятнин чурукчуну эскерип кааш, аӊаа дузалаар бай кижини тып берген, П.И.Кузнецовту, Красноярскиниӊ алдын болбаазырадыкчызы. Ол кижи Суриковтуӊ чурулга академиязынга ѳѳрениир акшазын харыылап берген. 1868 чылдыӊ декабрь 11-де Суриков Кузнецовтуӊ чиӊ сѳѳрткен кожу-биле Санкт-Петербургче үнүпкен. 1869 чылдыӊ май айда Чурулга академиязынче шылгалдазын дужаап шыдавайн барган. Аӊаа Санкт-Петербургтуӊ чурулга школазынга ѳѳрениир ужурга таварышкан. Академияже 1969 чылдыӊ күзүнүнде дужаап алыр аргалыг болган. Академияга ѳѳренген чылдары 1869 - 1875 чылдар. Ѳѳренип турган башкызы - П.П.Чистякова. Ѳѳренип тургаш-ла бодунуӊ ажылдары дээш дѳрт мѳӊгүн медальды ап, акша шаӊналдарын чедип алган. Бир дугаар ажылы: «Вид памятника Петру I на Сенатской площади в Санкт-Петербурге» (1870) Чурукту П. И. Кузнецов садып алган (амгы үеде шыгжамыры: Красноярский государственный художественный музей им. В.И.Сурикова). 1873 чылдыӊ чайынында Суриков Красноярска келген — Кузнецовтуӊ алдын уургайларынга чуртап турган. 1874 чылда чурукчу Кузнецовка бодунуӊ чуруун белеке берген «Милосердный самаритянин», Ол дээш биче алдын медаль-биле шаӊнаткан. 1875 чылдыӊ ноябрь 4-те Академиязын доозуп алган. Ол Камгалакчы Христос хүрээзинге дѳрт фресканы чуруур чагыдылганы ап, Петербургка ажылын эгелеп алгаш, 1877 чылда Москваже чоруй барган. 1878 чылдыӊ январь 25-те Суриков Елизавета Августовна Шареге ѳгленген (1858—1888) Ийи уруглуг болганнар: Ольга (1878—1958) база Елена (1880—1963). 1878 чылда Суриков «Утро стрелецкой казни» - деп чуруун эгелээн. Чурукту 1881 чылда дооскан. 1881 чылда Суриков Товарищество передвижных художественных выставок - деп шимчээшкиннин кежигүүнү апарган. 1883 чылда П.М. Третьяков Суриковтун «Меншиков в Берёзове» - деп чуруун садып алырга, чурукчу даштыкыже чоруур акша-тѳгериктиг апарган. Германия, Италия, Франция, Австрияга четкен, Дрезден галереязы-биле танышкан, Луврнун чуруктарын сонуургаан. 1888 чылдыӊ апрель 8-те чурукчунуӊ кадайы чок болган. 1889 чылда чурукчу уруглары-биле Красноярскче чорупкан. 1907 чылда Союз русских художников - кежигүүнү.  
== Сѳѳлгү чылдары ==
1910 чылда Суриков күдээзи чурукчу П.П.Кончаловский-биле Испания четкен. Оон соонда Красноярскиге 1910 чылда Л.А.Чернышёв биле демнежип Суриков чурулга школазын ажыткан.  1915 чылда Суриков эмнедиири-биле Крымче чорупкан.
1916 чылдыӊ март 6 (19) Москвага чок болган. Чүрек арыы. Кадайыныӊ чанында Ваганьков хѳѳрүнде ажааган. (21 уч.).
 
== Шѳлүглер. ==
Василий Суриков:
*Медиафайлы на Викискладе
*Суриков, Василий Иванович // Кругосвет
*Суриков, Василий Иванович на «Родоводе». Дерево предков и потомков
*«Я Суриков, русский казак…»
*Все картины и биография Василия Ивановича Сурикова
*Максимилиан Волошин. Суриков (Материалы для биографии)
*Шанин В. Я. «Суриков, или Трилогия страданий». Красноярск, 2010.
*Сайт о Василии Сурикове
*Фрагмент фильма «Василий Суриков» режиссёра Анатолия Рыбакова, Мосфильм, 1959 г.
*Картина В. И. Сурикова «Вид памятника Петру I на Сенатской площади Петербурге»
*Василий Суриков. Картины и биография
*Роман А. Д. Демкина о В. И. Сурикове «Ненаписанный дневник». — СПб.,2013 (лонг-лист Русский Букер-2013)
