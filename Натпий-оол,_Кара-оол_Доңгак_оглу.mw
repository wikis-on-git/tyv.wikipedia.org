{{Чогаалчы
|Ат = Натпий-оол Кара-оол Доңгакович
|Төрүттүнген хүнү = 05.03.1947 ч.
|Төрүттүнген чери = Чодураа суур, Улуг-Хем, Тыва АО
|Чогаал угланыышкыны = шүлүкчү, прозачы
|Хамаатылал = РФ
}}'''Натпий-оол Кара-оол Доңгак оглу''' (1947 чылдың Март 5-те [[Улуг-Хем кожууну|Улуг-Хем]] кожуунуң Чодураа суурга төрүттүнген) – шүлүкчү, прозачы, журналист, [[Тыва Республика|Тыва Республиканың]] алдарлыг ажылдакчызы, [[Россия|Россия Федерациязының]] күш-культуразының болгаш спорттуң тергиин, [[ССРЭ]]-ниң журналистер эвилелиниң болгаш, Тыва Республиканың чогаалчылар эвилелиниң кежигүнү.

== Намдары ==
1947 чылдың Март 5-те [[Улуг-Хем кожууну|Улуг-Хем]] кожуунуң Чодураа суурга төрүттүнген. Өөреникчи чылдары Чаатының 8 чылдыг школазынга, [[Шагаан-Арыг|Шагаан-Арыгның]] №2 ортумак школаларынга эрткен.

Омскунуң совет-партия школазын, Новосибирскиниң Дээди партия школазының журналистика факультедин, М. Горький аттыг Литература институдун дооскан.

[[Ак-Тал]] көдээ клувунга эргелекчилеп күш-ажылчы намдарын эгелээн, комсомол комитединге, партия комитединге секретарь бооп , [[Каа-Хем кожууну|Каа-Хем]] биле [[Улуг-Хем кожууну|Улуг-Хем]] кожууннарының культура килдистеринге эргелекчилээн. Каа-Хем кожуунуң комитединиң секретары, [[Тожу кожууну|Тожу]] кожууннуң спорт комитединиң даргазы. «Улуг-Хемниң чалгыглары» деп чечен чогаал каттыжыышкынының удуртукчузу.

== Чогаал ажылы ==
Чогаал ажылын 1965 чылда эгелээн. Баштайгы шүлүү «Сылдысчыгаш» солунга парлаттынган. Шүлүктериниң баштайгы чыындызы «Өөрүшкүнүң сөзү» 1984 чылда чырыкче үнген, дараазында «Ынакшылдың сөөлгү белээ» 1995 чылда парлаттынган. С. [[Есенин, Сергей Александрович|Есенинниң]], А. [[Блок|Блоктуң]], О. [[Хайям|Хайямның]] шүлүктерин тыва дылче очулдурган.  Ооң шүлүктери орус, казах моол дылдарже очулдуртунган.

Тожу кожуунга «Өдүген» деп, чогаадыкчы каттыжыышкынның организакчыларының бирээзи болуп, Каа-Хем кожуунга «Каа-Хемниң хаяазы» деп, чогаадыкчы каттыжыышкынны удуртуп турган. Улуг-Хем кожуунга «Улуг-Хемниң чалгыглары» деп, чогаадыкчы каттыжыышкынны удуртуп турган.

«Өөрүшкүнүң сөзү» (1984),  «Ынакшылдың сөөлгү белээ» (1995), «Сыын-Чүрээ» (2003) деп  шүлүктер чыындыларының автору. Хөй сураглыг улус-чонга билдингир ырыларның автору.

== Алдар-ады ==

* Тыва Республиканың алдарлыг ажылдакчызы

* ССРЭ-ниң журналистер эвилелиниң
* Тыва Республиканың чогаалчылар эвилелиниң кежигүнү
* Россия Федерациязының күш-культуразының болгаш спорттуң тергиини.

== Дөс ==

# [http://pisateli-tuvy.ru/ Натпий-оол Кара-оол Доңгакович // Тываның чогаалчылары]
# [http://irnsh.ru/2016/09/21/pisateli-yubilyary/ Писатели-юбиляры]
# [https://search.rsl.ru/ru/record/01001706865 Натпий-оол, Кара-оол - Последний дар любви : Стихи и поэма]
[[Аңгылал: М.Горький аттыг Чогаал институдунуң доозукчулары]]
