'''Дарыма Киш-Чалааевич Ондар''' ''(апрель 10, 1934 чыл – июнь 12, 2000 чыл)'' — тыва фольклор чыыкчызы, улусчу эмнелгениң лама-эмчизи, Тыва Республиканың алдарлыг ажылдакчызы. [[ТЧЭ|Тыва Республиканың Чогаалчылар эвилелиниң]] кежигүнү чораан.

==Намдары==
Д. Ондар 1934 чылдың апрель 10-да [[ТАР|Тыва Арат Республиканың]] [[Чөөн-Хемчик]] кожууннуң Манчүректе Үстүү-Чыргалыг-Ойга төрүттүнген. Суг-Аксының чеди чыл школазын, Кызылдың башкы училищезин, совет-партия школазын, Кызылда күрүнениң башкы институдун дооскан. 

Күш-ажылчы базымын Алдан-Маадыр суурга кижизидикчи башкыдан эгелээн. Өвүрнүң комсомол райкомунга секретарьлап, Саглы, Алдан-Маадыр, Бора-Тайга, Суг-Аксы школаларынга башкылап, Тываның дыл, литература болгаш төөгүнүң эртем-шинчилел институдунга ажылдааш, бичии эртем ажылдакчызындан улуг эртем ажылдакчызынга четкен. 

Тыва чоннуң аас чогаалын — тоолдарны, тоолчаан домактарны чыып, оларны чырыкче үндүрген болгаш аас-чогаалының экспедицияларын, тоолчуларның чыыштарын кылган. Тыва сыгыт-хөөмейни республикадан дашкаар нептередир ажылдарны кылырынга үлүг-хуузун киирген. Ол «Тыва тоолдар» (1968), «Демир-Шилги аъттыг Тевене-Мөге» (1972), «Тыва улустуң тывызыктары» (1976), «Баазаңайның тоолдары» (1980), «Бора-Шокар аъттыг Боралдай» (1983) дээш өске-даа номнарның чыып тургускан автору.

==Дөс==
* Ном «Тываның чогаалчылары / Писатели Тувы». 2000 ч.

[[Аңгылал:!Main category]]
[[Аңгылал:Кижи]]
[[Аңгылал:Тыва]]
[[Аңгылал:Эртемден]]
