'''Авторлуг ыры''', 1. Бард ыры - Россияның, ылаңгыя совет үеде хоорай культуразының жанры. Ылгавыр демдээ - ырның сөзүн болгаш аялгазын чогааткан автор боду күүседикчи болгаш үдекчи-аккомпаниатор болур. Сөзүглел гитара үделгезинге дыңналыр ужурлуг. А.ы. укталган дөзү -  1950 чылдарда тывылган хоорайның орус романс жанры. Эң-не баштайгы тургузукчулары: М. Л. Ан­ча­ров, Б. Ш. Окуд­жа­ва, А. А. Га­лич, Ю. И. Виз­бор, В. С. Вы­соц­кий, Ю. Ч. Ким, Е. И. Кляч­кин, А. М. Го­род­ниц­кий, Н. Н. Матвеева. 1960–1980 чч. А. ы. ниитилелдиң янзы-бүрү адырларынга калбаа-биле нептерээн. Чер бүрү Б-ТЫК деп адаар («бот-тывынгыр ырлар клуву») тарап эгелээн. 1960 чч. 2–ги чартыындан бээр  Б-ТЫК үргүлчү муң-муң көрүкчүлерни мөөңнеп чыыптар фестивальдар  эрттирип, оларның иштинде эң-не сураглыы  «Гру­шин­ский» (Са­мар­а обл., 1968 ч.) апарган. Авторлар брлгаш күүседикчилерден – А. Н. Баш­ла­чёв, А. Б. Град­ский, Т. Х. и С. Я. Ни­ки­ти­ны, А. А. Доль­ский, В. А. До­ли­на, О. Г. Ми­тя­ев, А. Я. Ро­зен­ба­ум ылгалып көстүп келгеннер. А. ы. бот-тывынгыр хөгжүмү баштайгы үезинде дыка бөдүүн турган. Чоорту бодунуң тускайлаң шырайын тып алган. Совет үениң сөөлгү шынары сиңген ырылар: Окуд­жа­ваның «Дүнеки трол­лей­бус», «Ар­ба­т дугайында ыржыгаш», «Эжим-өөрүм эвилели» (Б-ТЫК ыдыктыг ыры апарган); Галичтиң «Кажан эглип кээримге»; Визборнуң «Мээң эргимим», «Дом­бай­ вальс»; Го­род­ниц­кийниң «Ат­лан­тылар»; Высоцкийниң «Эжим дугайында ыры», «Бөрүлерни аглаары», «Багай төнчүге ынак эвес мен». 1970 чч. хөй-ле проф. ком­по­зи­то­рлар А. ы. аянынга бижип эгелээннер., ылаңгыя кинофильм ырлары, чижээ М. Л. Та­ри­вер­ди­ев (ф. «Иро­ния судь­бы», 1975), А. П. Пет­ров (ф. «Же­сто­кий ро­манс», 1984). 1990–2000 чч. А. ы. сайзыралы болгаш чаартылгазының салдары-биле (бит-бөлүктер, син­те­за­то­ра ачызында хөгжүм-үелгелиг) хөй ырлар ам-даа ажыктыг шынарын чидирбээннер. 

2) «А. ы.» чамдыкта орус улустуң лириктиг ырлары деп база адап турар. 18–20 вв. төнчүзүнден бээр ырлар сөстери номдан алган – «ав­тор­луг» – деп аттыг тывылган (ындыг ырлар: «Сре­ди до­ли­ны ров­ныя» А. Ф. Мерз­ля­ко­втуу; «Не слыш­но шу­му го­род­ско­го», «Вот мчит­ся трой­ка уда­лая» Ф. Н. Глин­каныы; «Степь да степь кру­гом», «Тон­кая ря­би­на» И. З. Су­ри­ко­втуу; «Чёр­ная шаль», «Уз­ник» А. С. Пуш­ки­ннии; «Вы­хо­жу один я на до­ро­гу» М. Ю. Лер­мон­то­втуу).
