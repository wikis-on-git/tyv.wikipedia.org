[[File:Roman Lictor Clothes.png|thumb|Солагай холунда фассиялыг ликтор]]
[[File:Mercury dime reverse.jpg|thumb|АКШ 10 цент төгерике фассияны демдеглээн]]

'''Фассиялар''' (''латин'': fascia, хөй. сан. fascis; ''италиан'': fascio – “боодал, моондак”) – яла-шииткелдиң белги-демдээ; күрүнениң эрге-чагыргазының кижиден ажыын илередип турар, ортузунда биче балды киир шанчытынган кызыл хөм баг-биле шарып каан ыяш шывыктарлыг демдек.

[[Рум]] (Рим) үезинде эгезинде хааннарныӊ, ооӊ соонда [[рум]] республика үезинде [[магистратура|магистраттарның]] үстүкү эргетеннериниң эрге-чагыргазыныӊ кол шинчизи. 

Эгезинде [[магистратура|магистраттарның]] шиитпини күш-биле чедип алыр (кымчылап, бажын кезип шаажылаар) эргезин көргүзүп турар белги-демдек дир. Ооӊ соонда чөптүг чоруктуң кол шинчизи апарган. Фассиялар эвилелдиң, ылаңгыя өгленириниң демдээ бооп турган. Ынчангаш чогаалдарда чамдыкта [[Амур|Купидоннуң]] кол шинчизи болуп турган.

Бир эвес [[Рум]] хоорайдан дашкаар фассиялар балдылыг турган болза, [[Рум|Румда]] олар балды чок тудуп турган. Ол дээрге рим хамаатыларның дүжүметтерниң шииткелин катап көөр эргезин хүлээп турарын илереткени ол бооп турар. Чыскаалдар үезинде ат-дужаалдыг кижилер мурнунга [[ликтор|ликторлар]] (ол ат-дужаалдыгларның бараан болукчулары болгаш таңныылдары [[ликтор|ликторлар]] болур турган) фассияларны байырымныг тудуп хөй улус аразынга орукту арыглап чораан. [[ликтор|Ликторларның]] саны кандыг-бир дүжүметтиң чергезинге таарыштыр чоруп турган. Чижелээрге [[претор|преторну]] 6 [[ликтор]], [[консул|консулду]] – 12, [[диктатор|диктаторну]] – 24 үдеп чораан. 

Оларны [[этруску]] культурада тывылган (этрускуларда фашиниң балдызы ийи бистиг турган).

Чаа үеде фассиялар колдуунда эл-төре (политиктиг) белги-демдектеринге хамааржып турар. [[Итали фашизм]] бодунуң адын фассиялардан алган. Чүге дээрге 1919 чылда Рум эзен-хаанныг күрүнени катап тургузар бодал-биле Бенито [[Муссолини]] фассияларны (''италиян'': фашо) бодунуӊ намыныӊ кол белги-демдээ кылдыр шилип алган. Ынчангаш [[Итали фашизм|итали фашизмниң]] кол эл-төрелиг бодалы – хуу кижиниң эрге-ажыы [[нация|нацияның]] эрге-ажыынга чагыртыр дээрзин илередиринге тааржыры бо белги-демдекти шилип алырынга база улуг салдарны чедирген. Итали фашистер бодунуң туюл күзелиниӊ илередиирин шенеп, моондак кылдыр шарып каан шывыктарны – ниитилелдиӊ аңгыларының эвилели, балдыны – дээди эрге-чагырга деп тайылбырлап турган. Азы шывыктар шарыын каттыжыышкынныг ниитилел тургузуунуң мөөңнеп алган эрге-чагыргазын, балды үстүккү ат-хүндүнү илередип турган.

== Дөзүк ==
=== Ажыглаан номнар ===
#Бидерманн Г. Энциклопедия символов. – М., 1996.
#Похлебкин В.В. Словарь международной символики и эмблематики. – М., 2001.

[[Аңгылал:!Main category|Ф]]
[[Аңгылал:Төөгү|Ф]]
