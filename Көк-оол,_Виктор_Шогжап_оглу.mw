[[File:Шогжап-виктор.jpg|200x238px|thumb|В. Ш. Көк-оол]]
'''Виктор Шогжапович Көк-оол''' ''(март 1, 1906 чыл - февраль 20, 1980 чыл)'' — драматург, режиссер, Тыва литератураның үндезилекчилериниң бирээзи. РСФСР-ниң алдарлыг, [[Тыва АССР]]-ниң улустуң артизи. 

== Намдары ==
Виктор Көк-оол 1906 чылдың март 1-де [[Таңды Тыва|Таңды-Тываның]] [[Өвүр кожуун|Өвүр]] кожууннуң Торгалыгга төрүттүнген. Бижикке боду өөренгеш, Москвада Чөөн чүк улустарының Коммунистиг университедин, Күрүнениң А.Луначарский аттыг театр уран-чүүлүнүң институдун дооскан. 

Байларга хөлечиктеп чорааш, 1925 чылдан эгелеп Тываның араттың революстуг шериинге албан эрттирип эгелээн, улус өөредилгезиниң болгаш культура албан черлеринге, 1938 чылдан эгелеп Тываның хөгжүм-шии театрынга театр студиязының башкызы кылдыр, директору, режиссеру, артизи бооп ажылдаан.

Чогаал ажылын 1934 чылда эгелээн. "Чуртту утпаалыңар", "Чалым-Хая" деп баштайгы шиилери 1935 чылда сценага көстүп келген. 1936 чылда "Хайыраан бот", "Маны-Кара" деп шиилер бижиттинген. "Самбажыкты" 1942-1963 чылдарда бижээн. Ол хөй ырларның аялгазын чогааткан. "Самбажык" деп шиилер чыындызы 1966 чылда, "Чогаалдар чыындызы" 19766 "Байлак чуртум" деп ырлар чыындызы 1988 чылда үнген. 

1942 чылдан бээр Тыва Арат Республиканың, 1945 чылдан эгелеп ССРЭ-ниң Чогаалчылар Эвилелиниң кежигүнү. Бүгү Россияның театр ажылдакчыларының кежигүнү. 

"Хүндүлелдиң демдээ" орден-биле, "Күш-ажылчы шылгарал", "Шылгараңгай күш-ажыл дээш. Владимир Ильич Ленинниң төрүттүнгенинден бээр 100 чыл оюн таварыштыр" медальдар-биле шаңнаткан. 

== '''Номнары''' ==
# Чогаалдар чыындызы (Кызыл, 1976);
# «Чалым-Хая» (Кызыл, 1935);
# «Чутту утпаалыңар» (Кызыл, 1935), 
# «Самбажык» (Кызыл, 1966; 2004 чылда Э. Мижиттиң «Кара-Дагның казыргы-биле» кады чаңгыс номда үнген),
# «Байлак чуртум» (Кызыл, 1988)


== Дөзү ==
* [http://lrd63.narod2.ru/tiva_shlkchlerivis/ Көк-оол В.Ш. / Тыва чогаалчылар / Шүлүктер / Роман Лудуп, СТИХИ]
* «Тываның чогаалчылары / Писатели Тувы» 2000 чылда үнген ном 

[[Аңгылал:!Main category]]
[[Аңгылал:Тыва]]
[[Аңгылал:Кижи]]
[[Аңгылал:Тыва чогаалчы]]
[[Аңгылал:Чогаалчы]]
[[Аңгылал:Уран чүүл]]
