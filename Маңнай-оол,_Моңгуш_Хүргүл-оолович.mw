{{Кижи
 |дата рождения        = 22.04.1933
 |дата смерти          = 
}}
'''Моңгуш Хүргүл-оолович Маңнай-оол''' ''(апрель 22, 1933 төр. – 2018ч 9а 16х, х. Кызыл)'' — тыва эртемден, Тываның бирги археологу, төөгү эртемнериниң доктору, [[ТГШИ]]-ниң кол эртем ажылдакчызы, [[Тыва|Тываның]] археологиязынга, этнографиязынга база төөгүзүнге хамаарышкан 150 хире чүүлдерниң, 3 эртем ажылдарының (монография) автору. [[Тыва АССР]]-ниң эртеминиң алдарлыг ажылдакчызы, «Ачы-хавыяалыг ажыл-иш дээш» медальдың эдилекчизи, [[Кызыл]] хоорайның хүндүлүг хамаатызы, «Тываның ХХ чүс чылда алдарлыг кижилери» деп күрүне номунче ооң ады кирген<ref>[http://dic.academic.ru/dic.nsf/enc_biography/78065/%D0%9C%D0%B0%D0%BD%D0%BD%D0%B0%D0%B9 Большая биографическая энциклопедия – Маннай-оол, Монгуш Хургул-оолович]</ref><ref>[http://www.tuva.asia/persons/333-mannay-ool-mongush-khurgul-oolovich.html Маннай-оол Монгуш Хургул-оолович] – tuva.asia</ref>. 

==Намдары==
М. Маңнай-оол 1933 чылдың апрель 22-де [[ТАР|Тыва Арат Республиканың]] амгы [[Өвүр кожууну|Өвүр кожуунунуң]] [[Хандагайты]] сумузунуң кавызында Улаатай деп черге бөдүүн арат өг-бүлеге төрүттүнген. Хандагайты чеди чыл школазын, Кызылдың педагогика училищезин, 1959 чылда Ленинградтың күрүне университединиң төөгү факультедин дооскан, а 1967 чылда [[ССРЭ]]-ниң Эртемнер Академиязының археология институдунуң аспирантуразын дооскан.

Ажылчын намдарын 1959 чылда университет доосканының соонда, ТДЛТЭШИ-ден эгелээн. 1960-1985 чылдарда ТДЛТЭШИ-ниң археологтуг экспедициязын удуртуп-баштап тургаш, Тываның археологиязын шинчилеп-тыварынга эң ажыктыг үлүүн киирген. 25 чыл ишти шинчилел ажылының түңнели – «Аржаан-1» деп базырыктың касканы бооп турар, ынчалдыр ол делегей чергелиг билдингир эртемден апарган.  

Тываның төөгүзүнге хамаарышкан 150 ажыг ажылдарны Моңгуш Хүргүл-оолович бижээн, ооң иштинде Тываның төөгүзүн, археологиязын, этнографиязын тайылбырлаан 3 улуг монография: 

«Скиф үезинде Тыва» (Тува в скифское время, 1970), «Тыва феодализм үезинде» (Тува в эпоху феодализма, 1986), «Тывалар: аймактың тывылган дөзү болгаш хевирлеттингени» (Тувинцы: происхождение и формирование этноса, 2004)<ref>[http://www.tuvaonline.ru/2013/12/08/mongush-mannay-ool-aksakal-tuvinskih-arheologov-i-istorikov.html Монгуш Маннай-оол. Аксакал тувинских археологов и историков] – tuvaonline.ru</ref><ref>[http://mkyzyl.ru/about/info/news/4849/ День рождения отметил легендарный археолог Монгуш Маннай-оол.]</ref>. 

Ол Севьян Вайнштейн-биле кады "Тываның төөгүзү" деп номнуң бирги томун эткип, четчелеп, чаартып үндүргеннер. Ийиги, үшкү томнарын чаартырынга киржип турган.  

1985-1991чч "Билиг" ("Знание") деп Бүгү Эвелел чергелиг ниитилелдиң Тывага адырының даргазы бооп, Төөгү тураскаалдарын база уран-чүүлүн камгалаар Бүгү Эвилел чергелиг ниитилелдиң кежигүүнү кылдыр ажылдап турган. 

== Шаңналдары ==

* Тыва Республиканың Ордени,
* "«Ачы-хавыяалыг ажыл-иш дээш» Тыва Республиканың медали,
* Тыва АССР-ниң Дээди Совединиң Президиумунуң Хүндүлүг Бижии,
* "Социалистиг маргылдааның тиилекчизи" деп демдек.

=== Хүндүлүг аттары: ===

* [[Тыва АССР]]-ниң эртеминиң алдарлыг ажылдакчызы,
* «[[Кызыл]] хоорайның хүндүлүг хамаатызы» (1999ч 8а 30х тудускан),
* «Тываның ХХ чүс чылда алдарлыг кижилери» деп күрүне номунче ооң ады кирген 

==Дөзүк==
<references/>

{{stub-meta}}

[[Аңгылал:Эртемден]]
[[Аңгылал:Тыва]]
