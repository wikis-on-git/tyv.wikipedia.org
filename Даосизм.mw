'''Даосизм''' 
'''Даосизм''' - дао дугайында өөредиг, кыдаттарның шагдан тура-ла өөредии.Ооң иштинче шажынның болгаш философияның кезектери кирип турар.
'''Лао-Цзы''' - даосизм шажынының үндезилекчизи, бистиң үениң мурнунда VI-V вектерде чурттап турган. Даосизм шажынының "Дао Дэ Цзин" деп кол номунуң чогаалчызы.Ол номнуң өөредии мындыг:
'''Дао''' - ийи удурланышкак кезектерни чаяаткан чүүл, ИНЬ болгаш ЯН,а олар, ооң соонда бүгү делегейни чаяатканнар.
Даосизимниң философиязында мынча деп бижип турар:Өртемчей кезээ шагда турган, а чогаадыр деп чүүл кезээде шимчеп, чаңгыс черинге турбайын турар. Ындыг элдеп бодалдар даосизимниң философиязында эвээш эвес. Даосизимни элдеп бодалдардан тургустунган деп болур.
Кижи чүнү канчаарыл?Анаа чурттаар, агым аайы-биле эштиир, чайгаар чуртталганың болуушкуннарының аайы-биле чоруур.
'''Дао''' - "кижиниң оруу"
Дао - кижини деткип турар күш болуп турар.Ол болза кижиниң чуртталгазында болуп турар болуушкуннарны аайлаштырыптар. Кижи чүгле сагыш бодалынга даянып алгаш хамык чүүлдерни кылып шыдавас, ынчангаш албан угаан-медерелиниң дузазын дилээр,ооң түннелинде частырыгларны кылып турар. Частырыглар дээрге Дао-биле өжээннежиишкин болуп турар.
Чуртталганың берге айтырыгларын шиитпирлээрде: халдаашкындан ойталаар болгаш чедип алыксап турар күзелдерни чедип алырда чамдыкта маргышпайын чөшпээрежир болза эки.
Шын даос кижи кырында бижээн сүмелерни сагып чоруур болза кандыг-даа байдалдарны бодунуң талазынче көрүндүрүп алыр деп бүзүреп чоруур.
Эң-не кол буян дээрге - ойталаашкын.Күштүг хандыкшылды Лао-цзы нүгүл деп санап турар. Будда кижиниң хилинчээ хөй-хөй негелделеринде деп турар.
