'''Панди́то Хамбо́-ла́ма XII Даши́-Доржо́ Итигэ́лов''' (1852 чылдыӊ май 13-те — 15 июня 1927 чылдыӊ июнь 15-те) — бурят шажын ажылдакчызы. Чѳѳн Сибирниӊ буддистериниӊ баштаӊчызы (1911—1917)

== Допчу-намдары. ==
Даши-Доржо Итигэлов 1852 чылдыӊ май 13-те Бурятияныӊ Улузу Добо (амгы Бурят Республиканын Иволга районунун Оронгой улузу) - деп черге тѳруттунген. Чажындан ѳскүс калгаш, беш харлыындан тура Ошор Булак - деп черге Ринчин биле Надмит Батобазаровтарныӊ хоюн кадарып эгелээн. Бичиизинден тура соруккур, тускайлаӊ аажы-чанныг чораан. 15 харлыында чуртап турган черинден 300 хире километр черде Агинск хүрээзинге четкен. Дацанга ол 23 чыл буддизмни ѳѳренген.   

=== '''Эртем-билии.''' ===
1880 чылдарныӊ ийи дугаар кезиинде Иркутск биле Амур чоогунуӊ генерал-губернатор черлери шериг хүлээлгеже кызыгаарлыг келдиртир турган. Ынчалза-даа Итигэлов чуртап турган чериниӊ аайы-биле казактарныӊ тѳрел-бѳлүүнден үнген кылдыр санатынып турган. Ол чылдагаан дээш, шериге хүлээлгезин эттирер ужурлуг болган. Хүрээнин башкылары база Хойто-лама Ойбонтунуӊ чуртакчыларындан дилег кылган: Итигэлов дээш күрүнеже тѳлевирни шериг барбазы-биле тѳлежип бээрин. Тѳлевирни 15 чыл ишти кылып келген. Ол дузаныӊ соонда Итигэлов ѳѳредилгезин уланчылаар аргалыг болган. Богда башкыныӊ ѳѳредиин чедиишкинниг шиӊгээткеш, Итигэлов кэшпи, оон [[Итигэлов, Даши-Доржо#%D0%9F%D1%80%D0%B8%D1%81%D1%83%D0%B6%D0%B4%D0%B5%D0%BD%D0%B8%D0%B5%20%D1%81%D1%82%D0%B5%D0%BF%D0%B5%D0%BD%D0%B8|габжи]] деӊнелди чедип алган. Улаштыр ѳѳренген хүрээлери Цугол база Тамчин дацанары, ол хүрээлерге тѳвүт эмнелгениӊ кол билиглерин шиӊгээдип алган. 1898 чылда тѳрээн черлеринче, Янгажин дацанынче, ээп келген.  Хүрээже бѳдүүн лама кылдыр кирген болгаш буддизмниӊ философиязын башкылап эгелээн (чойра).

=== '''Дайын үезинде.''' ===
1904 чылда Итигэлов Янгажин дацанныӊ ширээти дужаалга четкен (хурээ эргелекчизи). Ол үелерде ооӊ башталгазы-биле Чойра (ѳѳредиг) база Дэважин (дываажан) дуганнары туттунган. Тудугже 15 муӊ чыып алган акша-тѳгериин башкы харам чок, орус-япон дайын шѳлдеринде шериглерниӊ ѳршээлдиг болуру дээш, чарыгдаан болуп турар. Тудугларын доозары-биле чуртакчылардан база дуза дилээн. Ооӊ-биле чаржалаштыр чүдүкчүлерни эмнеп, ачы-буянын тарадыырын уланчылап турган. 1911 чылда Тамчин хүрээзинге он кордакчыларныӊ аразындан Итигэлов Чѳѳн Сибирьниӊ он ийи дугаар Пандито-лама кылдыр соӊгуттурган. Бирги Делегей дайыны эгелээрге Пандито Хамбы-лама Итигэлов Верхнеудинскиге «Общебурятское общество» - деп ниитилелди тургускан, ооӊ кежигүүннеринче 120 лама башкылар база миряннар (бѳдүүн чүдүкчүлер) кирген. Ниитилел 130 муӊ акшаны чыган. Түӊнелинде аъш-чем, идик-хеп, эм-таӊ, шериг эт-сеп саттынган болгаш дайын чоогу фронтуга 30 муӊ акшага госпиталь ажыдарын күүсеткен. 1915 чылда Итигэлов шупту хүрээлерни кезээш, акша-тѳгерик чыылдазын удурткан. Чыгдынган хѳренги биле аъш-чем, эм-таӊ, идик-хепти саткаш, дайын чоогу фронтунуӊ госпитальдарже чоруткан. База ол ышкаш ол госпитальдарже эмчи-ламаларны чоруткан. Баштап чораан башкы Кенсур (Итигэловтун мурнунда Хамбы-лама Чойнзон Иролтуев).

1915 чылда Итигэлов Моолдуӊ күрүне шаӊналын алган —  «Орден Драгоценного жезла». 1916 чылда Россиянын шаӊналы - «Орден Святой Анны» II чаданыӊ.

1917 чылда бурятарныӊ Тамчин дацанга болуп турган II дугаар ниити хуралынга ол чыыштыӊ даргазы кылдыр соӊгуткан. Ол улуг хуралдын соонда 1917 чылдыӊ сентябрьда Итигэлов Пандито Хамбо-лама хүлээлгезин эгидип бергеш, Янгажин дацанынче ээп келген. 1927 чылдыӊ июнь15-те Итигэлов бадма чечек хевири кылдыр олуруп алгаш ѳѳреникчилеринге чагыг берген: «Силер мээӊ мага-бодумну 75 чыл болгаш кээп кѳрүӊер!» Ооӊ соонда «hуга Намши» номчуурун олардан дилээн— ол мѳчээн кижиге номчуур судур. Ѳѳреникчилери башкызы дириг турда ол судурну номчуурундан ойталааннар - ынчаарга Итигэлов боду номчуп эгелээн, ѳѳреникчилери каттыжыпканнар. Итигелов даян кылып олура нирванаже кире берген.  

== Литературлуг ажылы. ==
Даши-Доржо Итигэлов Богда Зонхабанныӊ ажылы «Дэмбэрэл Додба» - деп ажылды ханы шинчилээн. Түӊнелинде Хоозун чорукту (Пустота) чиӊгине сайгарып шыдапкан болгаш бодунуӊ ажылдарында тайылбырлаан. Тѳвүт фармакологияныӊ «Жор» ажылын кылган. 38 харлыындан «чоругуже» 50 ажыг ном-дептерни бижээш аттырган.  .

== Ѳлум чок мага-ботка четкени. ==
1955 чылда бѳлук лама башкылар XVII дугаар Пандито Хамбо-лама Лубсан-Нима Дармаев Хухэ-Зурхэнде ажаап каан Итигэловтун мага-бодун барып кѳрүп чорааннар. Мага-бот үрелбээн болган. Барган улус тускай ёзулалды эттиргеш, идик-хевин солааш, дедир хаап кааннар.  

1973 чылда XIX Пандито Хамбо-лама Жамбал-Доржи Гомбоев баштаан башкылар база четкеш, ажыдып кѳргеннер. 2002 чылдыӊ сентябрь 7-де сезен харлыг Амгалан Дабаевич Дабаев, Гильбира, улустун чуртакчызы, XXIV Пандито Хамбо-ламе Дамба Аюшеевке Хамбо-лама Итигэловтун олурар чери Хухэ-Зурхэнниӊ кайдазын айтып берген. Ола чылдыӊ сентябрь 10-да Хамбо-лама Дамба Аюшеев бѳлүк ламаларны баштап алгаш Итигэловтуӊ мага-бодун саркофогтан уштуп эккелгеш, Иволга хүрээзинче апарганнар. 2008 чылдыӊ октябрь 30-де Итигэловтуӊ мага-бодунга тускай ордуну кылган.  

== ''' Шѳлүглер''' ==
· Институт Итигэлова

· Статья о Даши-Доржо Итигэлове на сайте Центра тибетской культуры и информации в Москве

· Статья о возникающем культе нетленного тела ламы Итигэлова

· Внутри статуи Будды нашли мумию мастера медитации

· "Итигэлов. Смерти нет". Документальный фильм. НТВ, 2017.
