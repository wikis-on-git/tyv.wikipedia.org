[[File:2022 Kazakhstan protests — Aqtobe, January 4 (01).jpg|350px|thumb|right| Актобе хоорайның төп кудумчузунче үнген чыскаалчылар, 2022 чылдың январь 4.]]

'''2022 чылда Казахстанга болган удурланыышкын чыскаалы''' ({{lang-kk|2022 жылғы Қазақстандағы наразылық шаралары}}) — сугже шилчиткен газтың өртээ хенертен өскениниң ужурундан 2022 чылдың январь 2-де эгелээн удурланыышкын чыскаалы. Жанаозен хоорайга эгелээн чыскаал Казахстанның өске хоорайларын хөме алган. Арат-чон Алматы, Актобе, Актау, Атырау, Караганда, Нур-Султан, Шымкент, Кокшетау, Уральск дээн хоорайларның төп кудумчуларынче үнүп, экономиктиг негелделерден аңгыда политиктиг өскерлиишкиннерни негеп эгелээн. 

2022 чылдың январь 2-де Жанаозенге удурланыкчылар сугже шилчиткен газтың өртээн бадырарын негеп, автомобиль оруун дуглаан<ref name="azattyq1">[https://www.azattyq.org/a/31636233.html Жаңаөзенде газдың қымбаттағанына наразы ел жолды жапты, оларды басқа өңірлерде де жұрт қолдады] ''Азаттық радиосы'', 2 қаңтар 2022 жыл.</ref>. Чон хоорай болгаш область акимнеринден  өртектерни быжыктырып доктаадыры болгаш чайгаар бүткен газтың чедишпес чоруун узуткаарын негээн.  Ук негелделерниң күүсеттинмээнинге удурланган чыскаал дараазында хүн база уламчылаан. Январь 4-те Казахстанның чазаа Мангистау облазында сугже шилчиткен газтың өртээн 1 литрде 50 теңгеге чедир бадырарын дыңнаткаш<ref>[https://www.azattyq.org/a/31639090.html Үкімет Маңғыстауда сұйытылған газ 50 теңге болатынын хабарлады, бірақ митинг тарқайтын түрі жоқ]. ''Азаттық радиосы'', 4 қаңтар 2022 жыл.</ref>, президент Касым-Жомарт Токаев  Казахстанның чонунга хоойлуга удур үүлгедиглер кылбазынче кыйгырган. 

Казахстанның өске улуг хоорайларының чурттакчылары Жанаозенге эгелээн удурланыышкын чыскаалын деткип, кудумчуларже үнген. Алматы хоорайда удурланыкчылар полиция машиналарын чок кылып өрттеткен. Чүс-чүс кижилерни тудуп хоругдааш<ref>[https://www.azattyq.org/a/31639458.html Астанада полиция наразыларды аяусыздықпен жаппай ұстап әкетті]. ''Азаттық радиосы'', 5 қаңтар 2022 жыл.</ref><ref name="azattyq2">[https://www.azattyq.org/a/31639116.html Полиция Алматының екі жерінде шеруге шыққан 150-дей адамды ұстады]. ''Азаттық радиосы'', 4 қаңтар 2022 жыл.</ref>, январь 4-түң дүнүнде чуртка Интернет-четки харылзаазын өжүрген. Мангистау облазы болгаш Алматы хоорайга онза байдалды чарлаан. Январь 5-тиң эртенинде Казахстанның чазаа халажып үнген деп медээ дыңналган<ref name="azattyq3">[https://www.azattyq.org/a/31639939.html Қазақстанда наразылық күшейген тұста үкімет отставкаға кетті]. ''Азаттық радиосы'', 5 қаңтар 2022 жыл.</ref>.

== Болуушкуннар ==
=== январь 2 ===
* Жанаозенде удурланыкчылар сугже шилчиткен газтың өртээн бадырарын негеп, автомобиль оруун дуглаан<ref name="azattyq1"/>.
* Мангистау облазында чыскаалчыларга газ өртээн ооң мурнунда деңнелинге чедир бадырбазын дыңнаткан<ref>[https://www.azattyq.org/a/31636415.html Жаңаөзендегі наразылыққа билік жауабы: сұраныс өсірген газ бағасы бұрынғы қалпына қайта келмейді]. ''Азаттық радиосы'', 2 қаңтар 2022 жыл.</ref>.

=== январь 3 ===
* Нур-Султан хоорайга Жанаозенде чыскаалчыларны деткип, кудумчуже үнген кезек кижилерни полиция тудуп хоругдаан. Алматы хоорайда Республика болгаш Астана шөлүн хаап каапкан<ref>[https://www.azattyq.org/a/almaty-nur-sultan-protests/31637104.html Астанада кемі екі жерде полиция адамдарды ұстап әкетті, Алматыда алаңдар жабылды]. ''Азаттық радиосы'', 3 қаңтар 2022 жыл.</ref>.
* Эреңгей сайыт Аскар Маминниң удуртулгазы-биле Мангистауда социал-экономиктиг байдалды хынап көөр комиссия тургустунган<ref>[https://www.azattyq.org/a/31637186.html Үкімет Жаңаөзендегі жұрттың талабы бойынша комиссия құрды, халық наразылығына "құқықтық баға беретінін" ескертті]. ''Азаттық радиосы'', 3 қаңтар 2022 жыл.</ref>.
* Шымкент хоорайның төп шөлдеринге таңныылдарны тургускан<ref>[https://www.azattyq.org/a/31637213.html Шымкент полициясы белсенділерді үйінен шығармай тастады, көшеде күзет күшейді]. ''Азаттық радиосы'', 3 қаңтар 2022 жыл.</ref>.
* Жанаозенде удурланыышкын чыскаалынга чыылган кижилерниң саны 3 муңга четкен.Чугаалажыышкын кылыр дээш келген область акими Ногаевти чыскаалчылар үндүр сывыртапкан<ref>[https://www.azattyq.org/a/31637750.html Жаңаөзендегі наразы топ облыс әкімі Ноғаевты жиыннан қуып жіберді]. ''Азаттық радиосы'', 3 қаңтар 2022 жыл.</ref>.
* Актобе хоорайның төп шөлүнге 100 хире кижи чыылган<ref>[https://www.azattyq.org/a/31637458.html Ақтөбеде жүз шақты адам жиналып, Жаңаөзендегі наразылыққа қолдау білдірді]. ''Азаттық радиосы'', 3 қаңтар 2022 жыл.</ref>.
* Сугже шилчиткен газ өртээниң өскен чылдагаанын чонга чогууру-биле тайылбырлап бербээн деп энергетика сайыды Магзум Мырзагалиев медээлээн. Өртек ооң мурнундагы деңнелге чедир батпас дээрзин катап бадыткаан<ref>[https://www.azattyq.org/a/31637841.html Энергетика министрі "жұмыста олқылықтар болғанын" мойындады]. ''Азаттық радиосы'', 5 қаңтар 2022 жыл.</ref>.

=== январь 4 ===
* Жазаозен болгаш Актау хоорайларның шөлдеринге мөөң кижилер сугже шилчиткен газтың өртээн бадырарын негеп, чыскаалын уламчылаан<ref>[https://www.azattyq.org/a/31638443.html "Үкімет отставкаға кетсін! Шал кет!" Ақтау мен Жаңаөзенде халық алаңнан тарқамады]. ''Азаттық радиосы'', 4 қаңтар 2022 жыл.</ref>.
* Жанаозенге эгелээн удурланыышкын чыскаалын деткиирин оралдашкан Алматы хоорайның идепкейжилерин тудуп хоругдааш, харыысалгага онааштырган<ref>[https://www.azattyq.org/a/31638416.html Алматыда "Жаңаөзендегі наразылықты қолдамақ болған" белсенділер жауапқа тартылды]. ''Азаттық радиосы'', 4 қаңтар 2022 жыл.</ref>. 
* Тенгиз деп чер үзү болгаш газтың мөөң чыдымында чүс-чүс ажылдап турар кижилер Мангистаунуң чурттакчыларын деткип, митингиже үнген<ref>[https://www.azattyq.org/a/31638559.html Теңіз кенішінде жұмысшылар Жаңаөзенді қолдап, жұмысты тоқтатты]. ''Азаттық радиосы'', 4 қаңтар 2022 жыл.</ref>.
* Алматы, Нур-Султан, Шымкент болгаш Актобе хоорайларда он хире кижилерни тудуп хоругдаан<ref>[https://www.azattyq.org/a/31638483.html Қазақстанның бірнеше қаласында ондаған адам ұсталды]. ''Азаттық радиосы'', 4 қаңтар 2022 жыл.</ref>.
* Чазак комиссиязының Мангистау облазында чыскаалчылар-биле чугаалажылга кылып эгелээни билдингир болган<ref>[https://www.azattyq.org/a/31638772.html Үкімет Маңғыстау облысында наразылардың бастама тобымен "келіссөз жүргізіп жатқанын" хабарлады]. ''Азаттық радиосы'', 4 қаңтар 2022 жыл.</ref>.
* Актобеде чыскаалчылар полицияның шугумун чаза булгап киргеш, область акимадынче угланган<ref>[https://www.azattyq.org/a/31638812.html Ақтөбеде наразылар полиция шебін бұзып, әкімдікке қарай өтті]. ''Азаттық радиосы'', 4 қаңтар 2022 жыл.</ref>.
* Тараз хоорайда чыскаалчыларны журналистер-биле кады тудуп хоругдаан<ref>[https://www.azattyq.org/a/31639007.html Таразда Жаңаөзендегі наразыларды қолдаған журналистерді полиция алып кетті]. ''Азаттық радиосы'', 4 қаңтар 2022 жыл.</ref>.
* Актау хоорайга эреңгей сайыттың оралакчызы Ералы Тугжанов сугже шилчиткен газтың өртээн 1 литрде 50 теңгеге чедир бадырар деп дыңнадырга-даа митингилээн чон ооң соонда тараваан<ref>[https://www.azattyq.org/a/31639090.html Үкімет Маңғыстауда сұйытылған газ 50 теңге болатынын хабарлады, бірақ митинг тарқайтын түрі жоқ]. ''Азаттық радиосы'', 4 қаңтар 2022 жыл.</ref>.
* Алматы хоорайда 150 ажыг кижини тудуп хоругдаан<ref name="azattyq2"/>.
* «Нур Отан» намындан депутат Берик Абдигали оглу чазактың халажырын негээн<ref>[https://www.azattyq.org/a/31639161.html "Нұр Отан" партиясынан сайланған депутат Берік Әбдіғалиұлы үкіметтің отставкасын талап етті]. ''Азаттық радиосы'', 4 қаңтар 2022 жыл.</ref>. 
* Касым-Жомарт Токаев Twitter таварыштыр «чурттуң бүрүн бүдүн байдалы болгаш чаңгыс эвин буза тепсирин оралдашкан деструктивтиг бөлүктерниң кыйгырыын дыңнавазынче» кыйгырган<ref>[https://www.azattyq.org/a/31639138.html Тоқаев наразыларды "ел тұтастығына сызат түсіруді көздейтін топтардың үндеуіне құлақ аспауға" шақырды]. ''Азаттық радиосы'', 4 қаңтар 2022 жыл.</ref>.
* Атырау хоорайда 5000 хире чурттакчылар Исатай биле Махамбеттиң шөлүнге чыглып, Жанаозенниң чурттакчыларын деткээн<ref>[https://azh.kz/kz/news/view/55650 Исатай мен Махамбет алаңындағы наразылық]. ''Ақ Жайық'', 4 қаңтар 2022 жыл.</ref>.
* Жанаозенниң чурттакчыларын деткиири-биле каш муң кижи Шымкент хоорайга чыылган<ref>[https://www.azattyq.org/a/31639208.html Шымкентте "Шал кет!" деп ұрандаған бірнеше мың адам әкімдікке қарай бет алды]. ''Азаттық радиосы'', 4 қаңтар 2022 жыл.</ref>.
* Январь 4-5 хүннеринде полицияның тускай күштери Нур-Султанда чыскаалчыларның чамдыктарын тудуп хоругдаан<ref>[https://www.azattyq.org/a/31639458.html Астанада полиция наразыларды аяусыздықпен жаппай ұстап әкетті]. ''Азаттық радиосы'', 5 қаңтар 2022 жыл.</ref>.

=== январь 5 ===
* Январь 5-тиң эртенинде Казахстанның президентизи Чазактың халажыр дугайында дилээн хүлээп алган деп медээ дыңналган<ref name="azattyq3"/>.
* Касым-Жомарт Токаев кадрлар өскерлиишкиннерин кылган. Марат Нуртлеу Национал айыыл чок чорук комитединиң даргазының бирги оралакчызының албан-дужаалынга томуйлаткан. Ерлан Каринни Кырымбек Кошербаевтиң орнунга күрүне секретары кылдыр томуйлаан. Эреңгей сайыт Алихан Смаилов болган<ref>[https://www.azattyq.org/a/31639949.html Тоқаев президент әкімшілігі және ҰҚК-да бірқатар кадрлық өзгерістер жасады]. ''Азаттық радиосы'', 5 қаңтар 2022 жыл.</ref>. 
* Алматы хоорайда «Алтын Орда» базаарының чанынга өртектерниң өзүлдезинге удур митинг кылган кижилерже тускай күштер дааштыг гранаталар ажыглап, резинниг ок-биле аткан<ref>[https://www.azattyq.org/a/31639979.html "Алтын Орда" маңында арнайы жасақ наразыларға шулы граната қолданып, резеңке оқ атты]. ''Азаттық радиосы'', 5 қаңтар 2022 жыл.</ref>.
* Январь 5-тен 19-ка чедир Мангистау облазы болгаш Алматы хоорайга онза байдалды чарлаан деп медээ дыңналган<ref>[https://www.azattyq.org/a/31639957.html Алматы әкімі: Арандатушылар мен экстремистер ұсталып жатыр]. ''Азаттық радиосы'', 5 қаңтар 2022 жыл.</ref>.
* Бүгү Казахстанда 200 хире «хөй-ниитиниң корум-чурум үрегдекчилерин» тудуп хоругдаанының дугайында Иштики херектер яамызы медээлээн<ref>[https://www.azattyq.org/a/31640002.html ІІМ түрлі аймақта 200-ден астам адамның ұсталғанын хабарлады]. ''Азаттық радиосы'', 5 қаңтар 2022 жыл.</ref>. 
* Актобе хоорайда акиматтың мурнунга чыылган удурланыкчылар акимат бажыңын эжелеп алырын оралдашкан. Полиция чыскаалчыларга удур карак чажы төгүлдүрер газты ажыглаан<ref>[https://www.azattyq.org/a/31640174.html Ақтөбеде әкімдікті басып алмақ болған наразыларға полиция газ шашты]. ''Азаттық радиосы'', 5 қаңтар 2022 жыл.</ref>. 
* Алматыда «Сайран» автовокзалындан ырак эвесте «Нур Отан» намының бажыңы өрттенген<ref>[https://www.azattyq.org/a/31640150.html Алматыда "Нұр Отан" ғимараты өртеніп жатыр]. ''Азаттық радиосы'', 5 қаңтар 2022 жыл.</ref>.

== Демдеглелдер ==
{{демдеглелдер}}
