Аржаан [[Үш-Белдир]] – сероводородтуг изиг суглуг аржаан. Чоокта чаа РФ-тиң Күрүнениң курорттар фондузунуң реестиринче Үш-Белдир деп курорт кирип турган, ам ол реестрде чогул<ref>[https://kurort.rosminzdrav.ru/ Государственный реестр курортного фонда  Российской Федерации]</ref>.

== География ==
Үш-Белдир Каа-Хем кожуунга хамааржыр, Тыва Республиканың эң чөөн талазында Прихубсугул дагларында үш хемниң – Бус-Хөл, Белина, Шишгид-Хөл – белдирин '''Үш-Белдир''' деп адаан. Ол үш хем катышкаш Кызыл-Хемни тургузар, ол хемниң ортаа база алдыы талазын [[Каа-Хем]] дээр. Аржаанның географтыг координаталары: широтазы 51<sup>о</sup>28'8" – 51<sup>о</sup>28'21", долготазы 98<sup>о</sup>3'8" – 98<sup>о</sup>3'30". Үш-Белдирниң суг баштары далай деңнелинден бедии 1120 м (х. Шишгид-Хөлдүң эриинде) тура 2600–2800 м (тайга-таңды баштарында) чедир. Долгандыр ландшатызы тайга-хаялыг.<ref>ЦЕЛЕБНЫЕ ВОДЫ ТУВЫ, Кара-кыс Аракчаа. для научно-популярного атласа «ЦЕЛЕБНЫЕ ИСТОЧНИКИ И РАСТЕНИЯ РОССИИ»</ref>

Үш-Белдир – Тываның иштинде азоттуг изиг сугларның эң улуг курлавыры-дыр. Аңаа даянган курорту совет үеде "Соңгу аржаан" деп база адап турган.<ref>[https://vk.com/wall-135461244_104 ГБУ "НИИ медико-социальных проблем и управления]</ref>

== Төөгүзү ==
[[Тыва Республика|Тываның]] база [[Моол|Моолдуң]] чурттакчы чону шагдан-на тура бо аржааны билир турган. [[Тыва Арат Республика|ТАР]] үезинде-ле сероводорроттуг сугларны кижиге эптештир аянчыдып эгелээн, 1932 чылда ынчалдыр курорт ажыткан, а совет үезинде ужар-хонар ужар-хеме оруур кылган.

== Аржаанның фихик-химиктиг шынары ==
Аржаан болза изиг сероводородтуг суглар, ооң температуразы 80<sup>о</sup>С чедер – Хамаарылга чок Күрүнелер Эвилели база Барыын Европаның курортарында сугларның изиинден элээр бедик бооп турбушаан, гейзерден суглар деңнелинге чедип турар. Үш-Белдирниң эмнээр байдалдары:
* даглыг климат,
* даштындан ажыглаар (шаптаныр, чуннур) минералдыг суглар,
* сульфат-гидрокарбонаттыг натрийлиг, сероводородтуг, кремнистиг суглар.
== Дөзүк ==

[[Аңгылал:Аржаан]]
[[Аңгылал:Каа-Хем кожууну]]
[[Аңгылал:Эмнелге]]
