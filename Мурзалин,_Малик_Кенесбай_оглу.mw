{{Кижи}}
'''Малик Кенесбай оглу Мурзалин''' ({{lang-kk|Мырзалин Мәлік Кеңесбайұлы}}; 1971 чылдың октябрь 31-де төрүттүнген) – Казахстанның күрүне болгаш политиктиг ажылдакчызы.

== Намдары ==
Малик Кенесбай оглу Мурзалин 1971 чылдың октябрь 31-де Казах ССР-ниң Актөбе облазының Актөбе хоорайга төрүттүнген. 

1996 чылда Москваның делегей харылзааларының күрүне институдун дооскан. Англи биле урду дылдарны билир.

1996–2004 чылдарда – Казахстан Республиказының Россия Федерациязында элчин чериниң референтизи, атташези, үшкү, ийиги, бирги секретары.

2004–2006 чылдарда – Соңгу-Казахстан облазының акиминиң аппарыдының удуртукчузу. 

2006 чылда Американың Каттышкан Штаттарында Йель университединиң менеджмент школазын дооскан.

2006–2007 чылдарда – Соңгу-Казахстан облазының акиминиң бирги оралакчызы.

2008–2009 – «Нур Отан» деп улус -демократтыг намның Төп аппарадының удуртукчузунуң оралакчызы.

2010 чылда «Күрүне албанының чаартылгазының онза чүүлдери: дыштыкы дуржулга болгаш Казахстан» деп темага политиктиг эртемнер кандидадының эртем чадазын алыры-биле киирген диссертациязын камгалап алган.

2010–2011 чылдарда  – Казахстан Республиказының Президентизиниң херектерин эргелээр чер аппарадының удуртукчузу.

2011–2013 чылдарда  – Казахстан Республиказының Шажын-чүдүлге херектериниң талазы-биле агентилелиниң харыысалгалыг секретары.

2013 чылдың июль айда ол Казахстан Республиказының Президентизиниң херектерин эргелээр черниң удуртукчузунуң оралакчызының албан-дужаалынга тоймулаткан.

2016 чылдың декабрь айдан эгелеп – Казахстан Республиказының Президентизиниң херектерин эргелээр черниң удуртукчузунуң бирги оралакчызы.

2017 чылдың март 14-тен 2019 чылдың март 19-ка чедир – Акмола облазының акими.

2019 чылдың март 19-та Казахстан Республиказының Президентизиниң Таңма чериниң удуртукчузунуң оралакчызының албан-дужаалынга томуйлаткан.

== Дипломаттыг ат-дужаалы ==
* 1-ги чергениң чөвүлекчизи

== Шаңналдары ==
* «Күш-ажылчы шылгарал дээш» медаль (2005)
* «Курмет» ордени (2014)
* Казахстан Республиказының спортунуң хүндүлүг ажылдакчызы

== Айтыглар ==
Орус дыл кырында википедия чүүлүнден очулдурган.
