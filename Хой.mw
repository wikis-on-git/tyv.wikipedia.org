[[File:German ewe grazing closeup.jpg|thumb|right|Хой]]
'''Хой''' – ниити ады, төрүүр кыс хой, он ийи чылдың сес дугаарында кирген мал болур.

Тогду – баштайгы хураганын бир дугаар төрүп турар хой, ооң назыны ийи харлыг азы хунан хой.
Кызыр хой –  төрүвээн кыс хой азы бир чылын төрүвээн хой.
Хураган – хойнуң чаш төлү, бир хар чедир ниити ады. Кыс хураган азы эр хураган деп база адаар.
Ылым чаш хураган – чаа төрүттүнген хураган.
Доруккан хураган – бир айдан үш ай четкен хураган.
Часкылак – чазын төрүттүнген хураган.
Күскүлек – күзүн төрүттүнген хураган. 
Дөтпе – дөрт айдан беш ай чедир хураган.
Шилеге – чазап каан хунан, назыны ийи харлыг.
Иртчигеш – чазап каан болур, назыны ийи хардан үш хар  чедир. 
Ирт – чазап каан болур, үш хардан өөрү назылыг, чедишкен мал болур.
Кошкаржыгаш – үрелиг мал, чазаваан болгаш назыны ийи харлыг.
Кошкар – үрелиг мал, чазаваан, бир кодан хойга бир кошкар чоруур.
	
=== Хойнуң назыны ===
Кыскаладыр адаары:
Хунан хой – ийи харлыг хой, тогду хой.
Шилеге – чазап каан болгаш назыны ийи хар азы үш харлыг. 
Чедишкен хой – дөрт хардан өөрү назылыг.
Ирт – чазап каан, үш хардан өрү назылыг, аза чедишкен ирт.

== Мыйыстыг бода мал ==
[[File:Lob Korova.JPG|thumb|Инек]]
Инек – төрүүр кыс инек, ниити ады, он ийи чылдың ийи дугаарынга кирген мал болур.
Хунажын – үш харлыг инек, бир дугаар төрүп турар инек, ынчангаш ону дуңгуш  деп база адаар. 
Бызаа – ылым чаштан эгелээш бир харга чедир назылыг. Эр бызаа, кыс бызаа деп база ылгай адаар.
Молдурга -  бир хардан ийи харга чедир назылыг.
Казыра – мугур ийи харлыг, ынчангаш ону хунан дээр.
Дөнен – үш харлыг инек, дөненней берген инек төрүүр болгаш хунажын деп аттыг болур.
Шарыжык – чазап каан болур, назыны үштен дөрт хар чедир.
Шары – чазап каан болур, дөненден өрү назылыг болурда чедишкен шары деп аттыг болур.
Бугажык – чазаттынмаан, назыны ийи-үш харлыг болгаш үрелиг мал. 
Буга – чазаваан үрелиг мал. Чедишкен буга инектеринче өске  буга чагдатпас дижир. Бир коданга бир буга турар. Кончуг эъткир, сүткүр уксаалыг мал угун шилип тургаш, буга салыр.


== Дөзү ==
#Моңгуш КЕНИН-ЛОПСАҢ: ТЫВА ЧАҢЧЫЛ. Тыва чоннуң ыдыктыг чаңчылдары. – Тувинские традиции. Книга вторая: священные традиции тувинского народа. – Кызыл: Тувинское отделение педагогического общества при Министерстве образования республики Тыва: Издательство “Новости Тувы”, 1999. На тувинском языке. 352 с.

[[Аңгылал:!Main category|Х]]
[[Аңгылал:Тыва|Х]]
[[Аңгылал:Мал|Х]]
[[Аңгылал:Чаа өскерлиишкиннер|Х]]
