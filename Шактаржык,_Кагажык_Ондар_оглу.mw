{{Эртемден 
|төрүттүнген хүнү = 05.01.1932 
|төрүттүнген чери = Зеленая роща, Улуг-Хем кожуун 
|эртем деңнели = география эртемнериниң кандидады 
|эртем сферазы = Тываның географиязы
|ажыл чери = [[ТывКУ, ТИКОПР]] 
|альма-матер = [[МКУ]] 
}}
'''Шактаржык Калгажык Ондарович''' (05.01.1932 — 2006) — Тыва АССР-ниң география эртемнериниң бир дугаар кандидады, Тыва АССР-ниң географтыг картазының тургузукчузу, "Тываның географиязы" деп өөредилге номунуң автору, Тывага географтыг эртемнериниң тургустунарынга улуг үлүг-хуузун киирген бир дугаар тыва эртемден-географ.<ref>https://ppt-online.org/568359</ref>

== Намдары ==
Калга Шактаржык 1932 чылдың январь 5-те Улуг-Хем кожуунунуң "Зеленая роща" суурунга төрүттүнгеш, өскен. Чааты школазынга 4 класс дооскан. Ооң соонда Шагаан-Арыгның школазынга 7 классты дооскан. 1952 чылда Кызылдың №2 школазынче шилчиттирген, аңаа 10 классты мөңгүн медаль-биле дооскан. 1958 чылда М.В. Ломоносов аттыг Москваның күрүне университединиң география факультедин кызыл дипломнуг доозуп алган.

== Ажыл-агыйы ==
1958 - 1959 чылдарда Минусинск хоорайга Новосибирсктиң аэрогеодезия бүдүрүлге черинге инженер-топографтап ажылдаан;

1959 - 1962 чылдарда — Кызылдың школа-интернадынга башкылап турган;

1962 - 1965 МКУ-нүң аспирантуразынга өөренип турган;

1965 - 1966 чылдарда Кызылда күрүнениң педагогика институдунга башкылап турган;

1966 чылда "Тыва АССР-ниң чер болгаш суг курлавырлары" деп темага кандидат эртем ажылын камгалап алган;

1966 - 1975 чылдарда ТДЧШИ-ниң экономика секторунга улуг эртем ажылдакчызы кылдыр, оон ооң эргелекчизи кылдыр ажылдап чораан;

1975 чылда ССРЭ-ниң Эртемнер Академиязының Сибирьде салбырының Экономика болгаш ОПП Институдунче шилчиттирген;

База ол Институттуң Тыва лабораториязын баштап чораан. Ол лабораторияның эртем ажылдакчылары Тываның казымал байлааның болбаазырадырын, демир орук киирериниң ажыын база оон-даа өске экономиктиг чидиг айтырыгларны болгаш казымал байлааның тыптып келгениниң байдалдарын база кайда турарын шинчилээр сорулгалыг турганнар. 

1987 чылда ол Институтуң дүшкени-биле Тываның казымал байлаан бүгү талазы-биле болбаазырадыр институдунуң регион экономиказының лабораториязынче улуг эртем ажылдакчызы кылдыр шилчиттирген. 
<br />

== Ажылдары ==
Калгажык Ондарович 100 ажыл эртем ажылдарын бижээн. Ол — чылдың үнүп турар Улуг Совет энциклопедияга Республиканың экономиказынга хамаарышкан классиктиг ажыл "Тыва АССР-ниң экономиказының" соавтору база редактору. Республиканың административтиг, физиктиг болгаш экономиктиг карталарын, "Тываның географиязы" өөредилге номунуң, "Тыва дугайында чугаалар" деп чурт-шинчилелдиг пособиени тургузарынга, идепкейлиг киришкен.

Калгажык Ондарович Республикага хөй-ниитичи ажылга идепкейлиг киржип чораан. Кызылдың хоорай Совединге депутат кылдыр соңгуттуруп чораан, Тываның база бир билдингир лекция номчукчузу чораан, "Билиг" ниитилелиниң Кызыл хоорайда база республикада салбырларын удуртуп чораан. Шахматка II-ги спортчу разрядтыг чораан. Москваның сургуулдарының аразынга хстуг хүрешке ийи дактып тиилекчизи чораан.

Ол 2006 чылда чок болган.

== Шаңнал-макталы ==

* Алдар-ат ордени
* "Билиг" деп Бүгү Эвилелчи ниитилелдиң хүндүлүг демдээ
* Совет Эвилелиниң Кммунистиг Партиязының хораай комитединиң хүндүлүг бижии
* Тыва АССР-ниң эртем талазы-биле алдарлыг ажылдакчызы
* ССРЭ-ниң географтыг ниитилелиниң кежигүнү.

== Демдеглелдер ==
[[Аңгылал: Тываның күрүне университединиң башкылары]]
