'''Чодураа Семис-оол уруу Тумат''' ''(1974 чылдың январь 17-де төр.)'' — тыва [[хөөмей]]жи, «[[Тыва Кызы]]» аттыг херээжен хөгжүмчү бөлүктүң үндезилекчизи болгаш удуртукчузу, [[Тыва|Тыва Республиканың]] Алдарлыг артизи. 

==Намдары==
Чодураа Тумат 1974 чылдың январь 17-де [[Чөөн-Хемчик кожууну|Чөөн-Хемчик]] кожууннуң Ийме сумузунга төрүттүнген<ref name="link1">[http://www.tuvaonline.ru/2013/01/17/otkun-dostay-i-choduraa-tumat-vystupyat-v-pekine-pered-predstavitelyami-posolstv.html Откун Достай и Чодураа Тумат выступят в Пекине перед представителями посольств]</ref>. 1995 чылда Кызылдың уран чүүл училищезиниң Национал хөгжүм херекселдери салбырын, 2002 чылда Улан-Удэниң Чөөн-Сибирь Академиязының Уран чүүл салбырын (факультет) дооскан. 

Чодураа Тумат чажындан тура-ла хөөмейлээр акыларының хөөмей-сыгыдын дыңнап өскен. Акыларының салдары-биле хөөмейниң аңгы-аңгы хевирлеринге ырлап өөренип алган. Хөөмейден аңгыда, тыва национал хөгжүм херекселдери — игил, дошпулуур, бызаанчы, хомус, чадаганга ойнаар. Амгы үеде ол Тыва Национал Оркестр-биле ойнап чоруп турар база Кызылдың Педагогика училищезинде башкылап ажылдап турар<ref name="link2">[http://www.guitaristka.ru/zapad-tyvakyzy.shtml Tyva Kyzy]</ref>.

==Дөзү==
<references />

{{Хөөмейжи}}

{{stub-meta}}

[[Аңгылал:Кижи]]
[[Аңгылал:Хөөмейжи]]
[[Аңгылал:Хөгжүм]]
[[Аңгылал:Тыва]]
[[Аңгылал:Ыраажы]]
[[Аңгылал:Уран чүүл]]
