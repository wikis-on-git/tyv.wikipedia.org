{{Чогаалчы
|Ат = Ирбижей Чечен Бай-Караевич
|Төрүттүнген хүнү = 12.06.1942 ч.
|Төрүттүнген чери = Баян-Кол, Улуг-Хем, ТАР
}} Ирбижей Чечен Бай-Кара оглу (12.06.1942 ч.) - тыва шүлүкчү, прозачы. Тыва Республиканың Чогаалчылар эвилелиниң, Россияның чогаалчылар эвилелиниң (2003) кежигүнү.

== Намдары ==
Ирбижей Чечен Бай-Караевич - 1942 чылдың июнь 12-де Улуг-Хем кожууннуң Баян-Колга төрүттүнген.

Кызылдың № 2 ортумак школазын, Москвада М. Горький аттыг литература институдун дооскан.

Ажылчын базымын Таджикистанда Вахт шынаазында геология экспедициязындан эгелээн.

Баян-Колга малчыннап, трактористеп, Терлиг-Хаяның мөңгүн суу болбаазырадыр бүдүрүлгезинге, Тыва-кобальт комбинадынга чер өрүмнекчизи болуп ажылдап чораан.

Шүлүктери 1962 чылдан тыва чогаалчыларның "Улуг-Хем" сеткүүлүнге үнүп эгелээн. Ирбижей Ч.Б. "Ынак эжиң кымыл?" (1985) деп чечен-чугаалар чыынызы, "Ноян таңмазы" (2008) деп тоожулалды, "Дедир салгын" деп шүлүктер чыындызын үндүрген. 

1986 чылдан эгелеп, журналистика ажылынче шилчээн. «Тываның аныяктары», «Деткимче», «Таңды-Уула» солуннарга корреспондентилеп ажылдап чораан. Шүлүкчү болгаш прозачы.

== Дөс ==
Е. Танова. Ирбижей Чечен Бай-Кара Оглу // Тываның чогаалчылары: намдар-төөгүзү, ажыл-чорудулгазы. (Энциклопедиктиг тайылбырлар).

[[Аңгылал: М.Горький аттыг Чогаал институдунуң доозукчулары]]
