[[File:2006-10-18Cucurbita pepo02.jpg|thumb|300px|Тыква]]

'''Тыква''' чаңгыс чылдыг огород үнүжүнге хамааржыр. Тывада улус ону тарып, өстүрүп турар.

   Тыкваның тургузуунда суг — 92%, ооң чымчак иштинде чигир, калийниң, кальцийниң, магнийниң болгаш демирниң дустары, С, В1, В2, РР болгаш А витаминнер бар. Үрезининде үстер — 36—52% чедир, фитостериннер, органиктиг кислоталар, клетчаткалар бар.

   Ижин-шөйүндү аарыгларында, кырган кижилерниң организминде холестеринни эвээжедиринге, сидик элбедиринге, чүрек, хан-дамыр, кара-бүүректер аарыгларынга ажыглап турар. Ынчан тыкваның иштинде чымчак черин алгаш, кадык хевирлиг кылдыр хайындыргаш, хүнде ийи катап чиир.

   Улуска ону экзема, кештиң өртениишкиннериниң үезинде, кадык хевирлиг чүүлүн кешке чаап, шарыыр. Оон ыңай тыкваның үрезинин борбак болгаш калбак кыжаларны үндүреринге ажыглап турар.

== Дөзү ==
# Доржу Көк-оолович Куулар, Тана Моңгушевна Куулар - "ЛЕКАРСТВЕННЫЕ РАСТЕНИЯ В ТУВЕ"

[[Аңгылал:!Main category|Т]]
[[Аңгылал:Биология|Т]]
[[Аңгылал:Ниитилел|Т]]
