{{Чогаалчы}}
'''Моңгуш Алдын-кыс Санаа-Байыровна''' – [[Тыва Республика|тыва]] алдарлыг саанчы, [[ССРЭ]]-ниң Дээди Чөвүлелиниң депутады, РСФСР-ниң көдээ ажыл-агыйының алдарлыг ажылдакчызы, Ленин ордениниң, Октябрь Хувискаалдының ордениниң кавалери.

== Намдары ==
Алдын-кыс Санаа-Байыровна Моңгуш Чөөн-Хемчик кожууннуң Хайыракан сумузунга төрүттүнген.  Ада-иези школа доозарга, албан-биле Кызылче эртем-билиглиг болзун дээш өөредип чорудупкан.

1960 чылда садыг школазын дооскаш, магазинге кассирлеп ажылдай берген. Ынчалза-даа Кызылга ол үр ызырынмаан, чаныксааш, катап ада-иезиниң бажыңынга чедип келген. Келген дораан авазының ажылдап турганы инек фермазынга аар-саар ажылдар кылыр кылдыр кирип алган. Чамдыкта үнмейн барган саанчыны солуптар, чамдыкта кадарчыны-даа солуптар. Ынчап чоруп тургаш, саар инектер харыылап, шуут-ла саанчылай берген. 

Ферманы дерип, чаартылгаларны кылбаанда безин, А. С-Б. Моңгуш бодунга быжыглаан инек бүрүзүнден чылда саалданы 1500 литр турганындан 3000 литр чедирип шыдаан. Алдын-кыс Санаа-Байыровна хөй сүт саап алырынга дыка хөй чүве негеттинер дээрзин угаап билген. Бир-ле дугаар инектиң чемгерилгези. Четчир, долу хоолулуг чемгерилге чокта, хөй сүт саап алыр мен деп идегээн-даа херээ чок. Оон-даа хөй-хөй факторлар бар. 

Электрилиг саалда кирип келгенде чылдан бир инектен сагган сүттү Алдын-кыс Санаа-Байыровна 3500-3700 литр чедирген.

Чоорту ол "XXII съезд КПСС" совхозтуң "Доргун" сүт садар фермазының удуртукчузу апарган.

== Шаңналдары, алдар ады ==

* Күш-ажылдың Кызыл Тук ордени (1970-1975 чылдарда план күүсеткен дээш)
* Ленин ордени (1976-1980 чылдарда план күүсеткен дээш)
* Октябрь Хувискаалдының ордениниң кавалери.

== Дөс ==

Алдын-кыс Санаа-Байыровна Монгуш // XX чүс чылда Тываның алдарлыг кижилери. Кызыл, [[2004]]. А. 176.

== Шөлүглер ==
*1. [http://госархиврт.рф/?p=4951 Персоналии: Алдын-кыс Санаа-Байыровна Монгуш]
*2. [http://visualrian.ru/media/2909116.html Библиотека изображений: Алдын-кыс Санаа-Байыровна Монгуш] Фото #2909116
*3. [http://visualrian.ru/media/2909115.html Библиотека изображений: Алдын-кыс Санаа-Байыровна Монгуш] Фото #2909115
