'''Адаарының падежи''' (дөс падеж).

Өске падежтерге дөмейлеп көөрге, адаарының падежинде туруп турар чүве адынга кожумак турбас. Адаарының падежи дээрге-ле чүве адының дөзү болур болгаш домакка чүнүң-даа мурнунда кол сөс бооп чоруур – ооң кол синтаксистиг функциязы ол. Оон ыңай бо падежте чүве ады болза сөглекчи, аттыг составтыг сөглекчиниң чугула кезээ, тодарадылга-даа бооп болур. Теоретиктиг билиишкин ёзугаар адаарының падежинде туруп турар сөстүң кожумаан "тик хевирлиг" деп база чугаалап болур.
{| class="wikitable" style="text-align:center"
|-
! Дөстүң сөөлгү үнү !! Падеж кожумааның<br />немежир аайы !! Чижектер
|-
| кандыг-даа || тик || от<br />терек<br />мал<br />тал<br />тен
|}

{| class="wikitable"
|-
! Айтырыглары !! Чижээ
|-
| кым? кымнар? кымыл?<br />чүү? чүлер? чүл? || малчын, малчыннар<br />хем, хемнер
|}

Чижектер.<br />
* Дээрниң сылдыстары чивеңейнип, дүнеки сериин салгын соолаңдырып хап турган. (Е. Танова. Акым дугайында тоожу.)
* Музейде даш чепсектер, хүлер бижектер база делгеп каан чоорду.
* Ачам тергиин аңчы чораан.
* Улустуң алдын байлаа – аас-кежиктиг Төрээн чуртум. (Джамбул. Мен – чүс харлыг терек мен. Очул. Сарыг-оол.)

Адаарының падежинде чүве аттары адалга, вокативтиг домак, ат домаа-даа бооп чоруур.

Чижектер.<br />
* Чок-чоок, Карим, Зинаны алыр дээш келген-дир сен. (К. Сагды. Бүзүрел.)
* Ого, Света!.. Дүъш шагында кай хап чор сен чээ? (База ында.)
* Даң бажы. Куштар чаа-ла ийи-чаңгыстап эдип эгелээн.

== Үндезини ==
Ш. Ч. Сат, Е. Б. Салзыңмаа. Амгы тыва литературлуг дыл. (Лексика болгаш семасиология, фразеология, фонетика, морфология). [[Тыва]]ның ном үндүрер чери. [[Кызыл]] — 1980.

[[Аңгылал:Дылдар]]
[[Аңгылал:Тыва дыл]]
