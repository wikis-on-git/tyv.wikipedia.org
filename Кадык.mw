I. Кадык. 
1. Организимниң бүгү кезектериниң шын ажылы // аарыг эвес. - правильная деятельность организма, здоровье // здоровый, не больной. Кадыыңар кандыг-дыр? Кадык мага-бот. 
2. нареч. Балыг-бышкын чок, кемдевээн, анаа. - нет раны, не поврежден. 
Кадык камгалалы. Чоннуң кадыын камгалаар талазы-биле күрүнениң ап турар хемчеглери. - здравоохранение. 
II. Кадык [ъ]. 
1. Соктаан тараа, көже, ристи хоюдур хайындырып тургаш кылган чем. - крупа, каша. Пашта кадык былгап орган одааң сеңээ көстүп кээр боор (Ю. Кюнзегеш). 
2. Хөлүн эрттир хоюдур хайнып калган быдаа. - чересчур густой суп. Өгге кирип кээривиске, быдаавыс шуут кадык болган (С. Сарыг-оол).
