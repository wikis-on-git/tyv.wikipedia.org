'''Тыва чугааның ажык эвес үннери'''. 

Тыва улустуң чугаазында бар ажык эвес үннерни сайгарып көрген арын-дыр.

== Тыва чугааның чиңгине үннери ==
Бо дээрге, өгбелериниң чугаазындан салгал дамчып келген үннер-дир. Дыл эртеминде «үн» бүрүзүн «фонема» дээр, чаңгыс үннүң онза хевирлерин «аллофон» дээр. Мында 19 фонема бар, чамдык фонемалар 2 азы 4 хевирге үстүп чарлыр. К. А. Бичелдейниң кылган классификациязы-дыр. Хамык үннерни болгаш ооң чүзүн-бүрүн янзыларын айтырда В. М. Наделяевтиң чогаадып каан фонетиктиг транскрипциязын ажыглаан<ref>Универсальная унифицированная фонетическая транскипция.</ref>.

{| class="wikitable" style="text-align:center"
|-
! rowspan="2" | Адаарының <br>күжениишкини-биле !! rowspan="2" colspan="2" | Шаптык хевириниң <br>аайы-биле !! colspan="5" | Тыптыр чериниң (идекпейлиг органның) аайы-биле
|-
| эрин-биле || мурнуу дылдыы || ортаа дылдыы || артыы дылдыы || өк хааглыры <br>(увулярлыг)
|-
| rowspan="2" | Күштүг || colspan="2" | хаалчак || p&#x333;ʿ || t&#x333;ʿ ||  ||  || 
|-
| colspan="2" | кызаа ||  || s&#x333; || ʃ&#x333;ˑ || x (x, χ) || 
|-
| rowspan="3" | Кошкак || colspan="2" | хаалчак || p&#x332; (p, b) || t&#x332; (t, d) ||  || q (q, k) || 
|-
| colspan="2" | кызаа || (β, w) || (θ, ð); <br>s&#x332; (s, z) || ʃ&#x332;ˑ (ʃˑ, ʒˑ)  || (ς, g) || 
|-
| colspan="2" | хаалчак-кызаа <br>(аффрикаталар) ||  ||  || ħ&#x35C;ʃˑ (ħ&#x35C;ʃˑ, ђ&#x35C;ʃˑ) ||  || 
|-
| rowspan="4" | Аяар (сонантылар) || rowspan="2" | думчук-биле || хаалчак || m || n (n, ɲ) ||  || ŋ || 
|-
| кызаа ||  ||  || j̃ ||  || 
|-
| colspan="2" | кызаа аас-биле ||  || l (l, λ) || j ||  || γ (γ, ƣ)
|-
| colspan="2" | сирилээчел ||  || r ||  ||  || 
|}
Тайылбыр.
# Чаңгыс үжүк-биле айтып каан ажык эвес үннерни ылгаар дээнде, үжүк адаанга шыйыглар тыртып каар бис. Бир шыйыг: C&#x332; — кошкак үн илередир, ийи шыйыг: C&#x333; — үннүң күштүүн илередир.
# Скобка иштинде үн бүрүзүнүң хевирлерин айыткан.
# «Аяар» деп сөс-биле В. М. Наделяевтиң «сверхслабый» деп терминин очулдуруп салган.
# Иий сек-биле “:” үннерниң узунун айтыр. Чижээ: ашак — «aʃ̲ˑ:aq». «Ашак» деп сөсте ʃ̲ˑ: деп үннү узадыр адаар.
=== т-д ===
Бижикке, сөстүң эгезинге т деп үжүк тыныштыг, частыышкынныг t̳ʿ деп үннү илередир.<br />
тараа — «t̳ʿara:», тон — «t̳ʿɔ̃n», тук — «t̳ʿʊq», тын — «t̳ʿы̅n», тергиин — «t̳ʿεrgɪ:n», тик — «t̳ʿɪk», төш — «t̳ʿøʃ̲ˑ», түң — «t̳ʿʏ̃ŋ».

д деп үжүк-биле t̲ деп дүлей кошкак үннү айтыр бис.<br />                                                      
дыт — «t̲ы̅t̲», доруг — «t̲ɔ̃rʊς», дааш — «t̲ã:ʃ̲ˑ», доора — «t̲ɔ̃:ra», делгем — «t̲εlgεm», дилги — «t̲ɪlgɪ», дүн — «t̲ʏn»,  дөр — «t̲ør».

t̲ деп үннүң бичии ыыткырзымаар d деп хевири бар. d деп үн сөс ортузунга тыптып кээр-дир.<br />                                                                               
ада — «a˘da», адыг — «adʏς», алдын — «a˘ldʏn», кандыг — «qandʏς», адыр — «ãdʏr»,  ода — «ɔda»,  удуур — «ʊdʊ:r», үдээр — «ʏdε:r», өдүрек — «ødʏrεk», идик — «ɪ˘dɪk», эдек — «ε˘dεk».
                            
=== п-б ===
Сөс эгезинге, т деп үжүк p̳ʿ деп тыныштыг, частыышкынныг үн илередир.<br />
пар — «p̳ʿar», пөш — «p̳ʿøʃ̲ˑ», пага — «p̳ʿaςa», пырлаң — «p̳ʿы̅rlaŋ», пөрүк — «p̳ʿørʏk», пет — «p̳ʿεt̲», пиң — «p̳ʿɪŋ», пээ — «p̳ʿε:», пак — «p̳ʿaq», паш — «p̳ʿaʃ̲ˑ».

б деп үжүк-биле p̲ деп дүлей кошкак үннү айтыр бис.<br />                          
баш — «p̲a˘ʃ̲ˑ», бөрү — «p̲ørʏ», бора — «pɔra», бош — «p̲ɔ˘ʃ̲ˑ», белек — «p̲εlεk», бижек — «p̲ɪʒˑ:εk», быт — «p̲ы̅˘t̲», бүүрек — «p̲ʏ:rεk», бус — «p̲ʊs̲».

p̲ деп үннүң бичии ыыткырзымаар b деп хевири бар. b деп үн сөс ортузунга тыптыр кээр-дир.<br />                                   
барба — «p̲arba», бербе — «pεrbε», хендирбе — «xεndɪrbε», самбың — «s̲a˘mbʏŋ».

== Үлегерлеп алган үннер ==
1930-50 чылдарда тыва чугааже орус дылдан үш үн кирген [ц], [ф], [щ]. Шаанда улус ындыг үннерни адап шыдавас турган. Ол үннер орус сөстер-биле кады келген.

Орус дылдан үлегерлеп алган сөстерни орус дылдың орфографиязын сагып бижиир, ынчалза-даа ол-ла сөстерниң адаары өскерли бээр.
* [ф] деп үннү тывалар [п] деп үн-биле солуй адаар турган.
* [ц] деп үннү [с] деп үн-биле солуп алыр турган.
* [щ] деп үн орнунга [ш] кире бээр.
* Үлегерлеп алган сөстерде ударениелиг ажык үн орнунга узун үн тыптып кээр.
* Үлегерлеп алган сөстеред өк-биле адаан ажык үн боду-ла, ала чайгаар тыпты бээр.

Совет үеде Ш. Ч. Сат солун чүве эскерген. Үлегерлеп алган сөстерде [ф] биле [в] деп үннерни улус орустар ышкаш олчаан адавас турган. Тыва кижиниң чугаазында ындыг үннер, ийи эрин аразының үрдүнүп адаттынар, дүлей үннери кылдыр хуула бээр. Ынчангаш, ындыг үннерни грек алфавиттен алган үжүктер-биле айтыр бижиир — [φ] биле [β].

Адаанда чижекте, узун ажык үннерни ийи сек-биле демдээ-биле айыткан. Чымчайтыр адаан ажык эвес үннүң дужунга, < ' > — апостроф демдээн салып каан. Думчук-биле адаан ажык үннүң кырынга дыйлагар демдек < ~ > турар. <br />
банк — [па:ңгы], барак — [пара:к], вагон — [ваго&#x303;:н], гектар — [кекта:р], комбайн — [комба:йы&#x303;н], комната — [ко:мна&#x303;та], машина — [маъшна] азы [маъши:на], парта — [па:рта], радио — [ра:дио], рубль — [ру:бил], революция — [револ'у:сийа], сарай — [сара:й], студент — [студе&#x303;:нти] азы [ыстудеъ:нди], фабрика — [па:брика] азы [φа:βрика], фильм — [пи:лим], ферма — [пе:рма], школа — [ышкоъ:ла], фартук — [па&#x303;:ртык], феодализм — [φидали:зим] азы [пидали:зим], хлеб — [хиле:п], щётка — [шо:тка].

* «Копейка» деп сөстү «көпеек» кылдыр бижиир. Бо сөстү улус аңгы-аңгы кылдыр адаар-дыр: [көпейек], [көпе:к], [хөпе:к]. Тыва улус ол сөстү, орус чугаада «копеек» деп хевиринден дорт үлегерлеп алган хевирлиг.
* Перемячи (беляш) — [пермечи:]. Улус бо сөстү орустарның «перемечи» деп сөзүнден дыңнааш үлегерлеп алган хевирлиг.

1990-зан чылдарда тыва чугааже информатиктиг терминнер кирген. Чижээ: компьютер — [коъмпийу:тар], ксерокс — [кисе:рикис']. (комп.) мышка — [мы:шка], принтер — [при:ндер] азы [при:нтер].

== Тайылбыр кезек ==
<references />

== Үндезини ==
#{{Ном
 | автор         = Бичелдей&nbsp;К. А.
 | заглавие      = Звуковой строй диалектов тувинского языка
 | издание       = 2-е изд
 | ответственный = под ред. Э. Р. Тенишева
 | место         = М.
 | издательство  = Российского университета дружбы народов
 | год           = 2001
 | страниц       = 156
}}
#{{Ном
 | автор         = Сат&nbsp;Ш. Ч., Салзыңмаа&nbsp;Е. Б.
 | заглавие      = Амгы тыва литературлуг дыл. (Лексика болгаш семасиология, фразеология, фонетика, морфология)
 | ответственный = Д. А. Моңгуш редакторлаан
 | место         = Кызыл
 | издательство  = Тываның ном үндүрер чери
 | год           = 1980
 | страниц       = 260
}}

[[Аңгылал:Тыва дыл]]
