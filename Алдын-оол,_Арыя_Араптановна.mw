'''Арыя Араптановна Алдын-оол''' ''(февраль 29, 1928 төр.)'' — [[ССРЭ]]-ниң Улустуң Башкызы, [[Россия]] школаларының Алдарлыг Башкызы, тыва школаларның эге класстарынга тыва дылдың болгаш номчулганың дузаламчы номнарын тургускан башкы, бирги класстарның тыва үжүглелиниң автору. «Хүндүткелдиң демдээ» болгаш [[Тыва Республика|Тыва Республиканың]] ордени, «Ачы-хавыяалыг ажыл-иш дээш», «Күш-ажылчы алдар», «Күш-ажылдың хоочуну» болгаш өске-даа медальдар-биле шаңнаткан. Кызыл хоорайның хүндүлүг хамаатызы. 

==Намдары==
Арыя Араптановна 1928 чылдың февраль 29-та Тыва Арат Республиканың Бай-Тайга кожууннуң Көөп-Сөөк сумузунда Ооруг (Өөрүг) деп черге ажылчын араттың өг-бүлезинге төрүттүнген.

Ажылчын базымын 1946 чылда Бай-Тайга кожууннуң Шуй сумузунуң школазынга эге класстар башкызындан эгелээн, ооң-биле катай Кызылдың педагогика училищезинге заочниктеп өөренип турган. 1955 чылда башкылар институдун, а 1970 чылда педагогика институдун дооскан. Эге класстарны төрээн дылынга, шын бижилгеге база номчулгага өөредиринге элээн хөй арга-дуржулганы, шенелделерни (эксперимент) чоруткан. Эге класстарны өөредириниң дугайында айтырыгларын өөренип көргеш, дузаламчы номнарны үндүрген. Бирги класстарның «Үжүглелин» тургускан, «Бодуң номчу», «Эдертиглер чыындызы», «Диктантылар чыындызы», «Бижилге кыдыраажы» дээш өске-даа эге класстарга түүлүг (серийные) номнарны бижээн. Эге класстарның башкыларынга өөредириниң дугайында арга-сүме номнарын чыып бижээн<ref>[http://tuvsu.ru/vestnik/sites/default/files/archives/2013_4/aldyn-ool_-_uchitel-novator_eksperimentator_avtor_i_sostavitel_uchebnikov.pdf А.А. АЛДЫН-ООЛ – УЧИТЕЛЬ-НОВАТОР, ЭКСПЕРИМЕНТАТОР, АВТОР И СОСТАВИТЕЛЬ УЧЕБНИКОВ]</ref><ref>[http://www.tuvaonline.ru/2014/03/06/narodnyy-uchitel-sssr-aryya-araptan-prinimaet-pozdravleniya-s-dnem-rozhdeniya.html Народный учитель СССР Арыя Алдын-оол принимает поздравления с днем рождения] – tuvaonline.ru</ref>. 

==Шаңналдары==
*«ССРЭ–ниң Улустуң Башкызы» ат;
*«РСФСР-ниң школаларының Алдарлыг Башкызы» ат;
*Тыва Республиканың Ордени;
*«Хүндүткелдиң Демдээ» орден;
*«Ачы-хавыяалыг ажыл-иш дээш» медаль;
*«1941-1945 чылдарда Ада-чурттуң Улуг дайынының тиилелгезиниң 50 чылы» медаль;
*«Күш-ажылчы алдар» медаль;
*«Күш-ажылдың хоочуну» медаль;
*«Ачы-хавыяалыг ажыл-иш» медаль;
*«Кызыл хоорайның хүндүлүг хамаатызы».

==Дөзүк==
<references/>
