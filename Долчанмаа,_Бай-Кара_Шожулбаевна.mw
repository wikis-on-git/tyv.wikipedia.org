{{Государственный деятель|имя=Бай-Кара Шожульбеевна Долчанмаа|изображение=|ширина=|должность=председатель Президиума Верховного Совета Тувинской АССР|флаг=Flag_of_the_Russian_SFSR_%281937-1954%29.svg|периодначало=10.1.1962|периодконец=22.6.1977|предшественник=|преемник=[[Мендуме, Михаил Клаевич]]|место рождения=[[Баян-Кол (Кызылский кожуун)|Баян-Кол]], {{МР|Урянхайский край|в Урянхайском крае}}, [[Енисейская губерния]], [[Российская империя]]|партия=[[КПСС]]|профессия=|образование=|награды={{ряд|{{Орден Октябрьской Революции}}|{{Орден Дружбы народов}}|{{Орден Знак Почёта}}}}}}
'''Бай-Кара Шожулбаевна Долчанмаа''' (1916 чылдың март 15, Баян-Кол, Бии-Хем, Урянхай-Тыва — 2002 чылдың ноябрь 24) — Совет күрүне болгаш төре херээниң ажылдакчызы, Тыва АССР-ниң Дээди Чөвүлелиниң Президиумунуң даргазы.

== Намдары ==
Б-К. Ш. Долчанмаа 1916 чылдың март 15-те Урянхай крайның Бии-Хем кожуунунуң Баян-Кол деп черге төрүттүнген. Ядыы арат өг-бүлениң 10 дугаар уруу чораан. Бичиизинде байларның хоюн кадарып чораан. 1930 чылда үжүк-бижикке өөренип алган, ооң соонда-ла ооң салым-чолу өскерилген. 15 харлыында Баян-Кол сумузунуң Чөвүлел даргазы апаргаш, ол-ла байларның мал-маганын хавырган. 

1932 чылдан 1938 чылга чедир нам школазынга ооң соонда Горно-Алтайскиниң көдээ ажыл-агый техникумун дооскан.

== Ажыл-ижи ==
Хөй-ниитичи болгаш төре херээнде 1931 чылдан тура эгелээн. ВКП(б)-ниң 1944 чылдан кежигүнү. 1931-1932 чылдарда — Баян-Колдуң суму Чөвүлелинге даргазы. 1938 чылдан тура  Дээди Шүүгү черинге секретарьлап ажылдаан, 2 ай болгаш Тыва Арат Республиканың Биче Хуралының ерээженнер-биле ажыл килдизиниң эргелекчизи болган.  1940 чылдан тура ИХЯ-ның Эргелелинге ажылдаан, ооң соонда Тыва автономнуг областьтың Күрүнениң айыыл чок чорук яамызының  ажылдаан. 1951 чылдан Тыва автономнуг областьтың Херээженнер-биле ажыл килдизиниң эргелекчизи.  СЭКП-тиң Дээди Нам школазын дооскаш, СЭКП-тиң Кызыл хоорайда комитединиң секретары, Тыва Автономнуг Областьтың СЭКП-тиң Область комитединиң Нам комиссиязының даргазы турган. 1962 чылдан тура Тыва АССР-ниң Дээди Чөвүлелиниң Президиумунуң даргазы. Тываның "президентизи" кылдыр 15 чыл ажылдаан. 1977 чылда пенсияже үнген. 

РСФСР-ниң Дээди Чөвүлелиниң 7-ги, 8-ки, 9-ку чыыштарынче, ССРЭ-ниң Дээди Чөвүлелиниң 6-гы чыыжынче соңгудуп турган. 

== Өг-бүлези ==

Өөнүң ээзи Кенден Ооржак оглу Лопсан-биле ийи ажы-төлдүг болганнар  – Лариса биле Леонид. Өөнүң ээзи элекке аныяк назынында чок болган. 1986 чылда Лариса чок болган,  а Леонид 1993 чылда чок болган. Кырган-авазы үш уйнукту – Аяс, Алаш база Тамараны өстүрген.

Боду 2002 чылдың ноябрь 24-те чок болган.

== Шөлүглер ==

* [http://knowbysight.info/DDD/09456.asp Долчанмаа]
* [http://knowbysight.info/1_RSFSR/09421.asp ТувАССР]
* [https://www.tuva.asia/news/tuva/3141-dolchanmaa95.html Она руководила республикой, охотилась на медведя, обыгрывала мужчин в бильярд]
* [https://www.tuvaonline.ru/2016/03/15/segodnya-100-let-so-dnya-rozhdeniya-legendarnoy-zhenschiny-tuvy-baykara-dolchanmaa.html Сегодня 100 лет со дня рождения легендарной женщины Тувы Байкара Долчанмаа]
* [http://www.khural.org/press/75-let/1107/ Байкара Долчанмаа. Салчак Тока видел в ней лидера нации]
* [https://kizil.bezformata.com/listnews/baj-kara-shozhulbeevni-dolchanmaa/44668491/ К 100-летию Бай-Кара Шожульбеевны Долчанмаа]* 

[[Аңгылал:Алфавиттээн кижилер]]
[[Аңгылал:Ноябрьның 24 мөчээн]]
[[Аңгылал:Марттың 15 төрүттүнген]]
