{{Кижи}}
'''Софья Дакпай-оол уруу Кара-оол-Түлүш''' (''июль 13, 1963 чылда төр.'') — [[Тыва|Тыва Республиканың]] Улустуң артизи, делегей чергелиг мөөрейлерниң лауреады, В.Тока аттыг күрүнениң симфония оркестриниң, [[Тыва Республиканың Чазааның Үрер хөгжүм оркестри|ТР Чазааның Үрер хөгжүм оркестриниң]] солизи, [[Кызыл]]да Элээди көрүкчүнүң театрында (Театр юного зрителя, ТЮЗ) вокал (ыры)талазы-биле башкылап ажылдап турар.

==Намдары==
[[File:Группа Интернат. Сидят Софья Кара-оол-Дулуш, Тимур Дулуш, Игорь Дулуш. Стоят Октябрь Саая, Аян Монгуш, Мерген Хертек. 1988 год..jpg||left|thumb|"Интернат" бөлүү. Софья Кара-оол-Түлүш, Тимур Түлүш, Игорь Дүлүш олурарлар. Октябрь Саая, Аян Моңгуш, Мерген Хертек турарлар. 1988 чыл]]
[[File:Семейное трио Интернат, Софья, Найыс, Игорь. 2002 год..jpg|thumb|Өг-бүлезиниң трио бөлүү "Интернат", Софья, Найыс, Игорь. 2002 чыл]]

Софья Дакпай-ооловна 1963 чылдың июль 13-те [[Тыва АССР]]-ниң [[Улуг-Хем кожууну|Улуг-Хем кожууннуң]] [[Шагаан-Арыг]] хоорайга киномеханик Кара-оол Дакпай-оол Түлүш-оглу биле башкы Ыдамчык Светлана Түлүш-уруу сугларның өг-бүлезинге төрүттүнген. Баштай ол адазының төрээн черинге — Улуг-Хем кожуунда Кара-Тал деп суурга чурттап турган, ооң соонда авазының төрээн чери Көк-Чыраага. Ол чажындан тура уран чүүлге бот өөренип келген. Баштай Көк-Чырааның сес чыл школазынга өөренгеш, Шагаан-Арыг №2 ортумак школазынга 9-10 класстарны өөренгеш, 1981 чылда дооскан. Бир чыл ишти Шагаан-Арыгның культура бажыңынга АКБ-ге (Агитационно-культурная бригада) методистеп ажылдаан. 

1982-83 чылдарда Гнесиных аттыг хөгжүм училищезиниң «хөгжүмчү комедияның артизи» салбырынга өөренген. 1984 чылда Кызылдың А.Б.Чыргал-оол аттыг уран чүүл училищезиниң «академический вокал» салбырынче, Тыва АССР-ниң алдарлыг артизи Серафима Андреевна Калининаның клазынче дужаап кирген.

1988-1990 чылдарда «Улу чылы» база «Интернат» рок-хөгжүмчү бөлүктерниң солизи турган. 1990 чылдан эгелеп Күрүнениң ыры-сам ансамбли «Саяннарга» ажылдаан. 1993-98 чылдарда Тываның Күрүне Филармониязының  лекторийлиг хогжум болуунге солист бооп ажылдаан. 1998 чылдан тура В.Тока аттыг күрүнениң симфония оркестриниң солизи болуп ажылдап турар. 

2003 чылдан эгелээш Абакан хоорайда РФ-тиң культуразының алдарлыг ажылдакчызы Андрей Штарктың удуртулгазында муниципалдыг концерт оркестри-биле кады ажылдажылгазын эгелээн. Ол-ла чылын Кызылдың ТЮЗ-ка вокал (ыры) башкылап эгелээн, «Бременские музыканты», «Урико-Химеко», «Мой друг - Золотой олень» деп шиилерни тургускан. 2008 чылдан эгелеп ТР үрер хөгжум оркестриниң солизи болуп турар.

[[File:Софья Кара-оол – Дулуш. «Фанфары в Центре Азии». Кызыл, Национальный театр Республики Тыва. 22 сентября 2012г.jpg|thumb|Софья Кара-оол – Түлүш. «Фанфары в Центре Азии». Кызыл, Тыва Республиканың национал театры. 2012 чылдың сентябрьның 22]]
2012 чылда культура болгаш уран чүүлдүң Чөөн-Сибирьниң Күрүне Академиязын дооскан.

==Дөс==
* [http://plusinform.ru/culture/5416-sto-let-muzyki-i-very.html газета Плюс-Информ, «Сто лет музыки и веры» («100 на двоих»)]
* [http://www.centerasia.ru/issue/2012/44/4427-sofya-kara-ool-dulush.-lyubov-lyubov.html СОФЬЯ КАРА-ООЛ — ДУЛУШ. ЛЮБОВЬ? ЛЮБОВЬ!]

{{stub-meta}}

[[Аңгылал:Тыва]]
[[Аңгылал:Кижи]]
[[Аңгылал:Ыраажы]]
