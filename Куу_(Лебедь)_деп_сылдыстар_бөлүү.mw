== Куу деп сылдыстар бөлүүнүң туружу ==
[[Лира деп сылдыстар бөлүү|Лира деп сылдыстар бөлүүнүң]] чөөн талазында, көвей сылдыстардан тургустунган, оларның кол нургулайы [[Дээр оруу|Дээр Оруунуң]] кырында ышкаш сагындырар бөлүк сылдыстарны көрүп болур. Ол '''Куу''' деп сылдыстар бөлүү-дүр. Ында 140 хире сылдыстар бар. Оларның эң-не чырыктары: α (альфа) (1,3), γ (гамма) (2,3), ε (эпсилон) (2,4), δ (дельта) (3,0), β (бета) (3,2) болгаш ζ (дзета) (3,4).[[File:Куу деп сылдыстар бөлүү.gif|thumb|Куу деп сылдыстар бөлүү]]
<br />
== Куу деп сылдыстар бөлүүнүң № 61 объектизи ==
Оларның эң көскү сылдыстары крест (белдирлешкен демдек) хевирлиг дүрзүнү тургузар. α (альфа), γ (гамма), π (пи) болгаш β (бета). Дээр Оруун узун дургаар шөйлү берген, а ε (эпсилон) биле δ (дельта) оларга перпендикулярлыг болур. Ол сылдыстар бөлүүнде '''№ 61 объектини''' хайгаараарга эң солун. Ол объект α (альфа), γ (гамма) болгаш ε (эпсилон) сылдыстар-биле барык-ла шын параллелограммны тургузуп турар. Куунуң '''№ 61 объектизи''' дакпыр сылдыстан тургустунган болгаш оларның аразы дуганың 20 секундазынга дең. Ол сылдыстың чырыы 5,6, а ооң эдеринчизиниң чырыы 6,3 [[Сылдыстарның хемчээли|сылдыс чырыының хемчээлинге]] дең.
<br />
[[Пулков обсерваториязы|Пулковта]] ажылдап турган профессор А.Н. Дейч '''№ 61 объектини''' шинчилеп көргеш, Куу деп сылдыстарның А 61 деп сылдызын дескинип турар кара эдеринчи барын илереткен. Ол эдеринчи [[Хүн системазы|Хүн системазының]] планеталарынга кончуг дөмей. Ооң массазы [[Хүн (сылдыс)|Хүннүң]] массазындан 80 катап биче, а [[Юпитер|Юпитерниң]] массазындан 12 катап улуг. Эдеринчи ук сылдысты [[Астрономнуг хемчеглер|4,9 чылдың]] иштинде бир дескинер. Оларның аразы [[Чер|Чер]] биле Хүн аразындан 2,3 катап улуг.
<br />
== Дөзү ==
# Сат М.С. Шелк невытканный (Тии чок торгу). Рассказы по астрономии. - Кызыл: Тувинское книжное издательство, 1983. - 152 с.



[[Аңгылал:!Main category|К]]
[[Аңгылал:Астрономия|К]]
[[Аңгылал:Сылдыстар|К]]
