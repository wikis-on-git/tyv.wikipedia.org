[[File:Tyva Todzhinsky kozhuun.png|thumb|Тожу кожуун]]
'''Тожу кожуун''' — [[Россия|Россия Федерациязында]] [[Тыва|Тыва Республиканың]] муниципалдыг кезээ.

Административтиг төвү — [[Доора-Хем|Доора-Хем]] суур (2,2 муң кижи, 2002). Өске чурттакчылыг черлери: Салдам, Адыр-Кежиг, Чазылар, Ий, Ырбан, Сыстыг-Хем.

== География ==
Тожу кожуун республиканың соңгу-чөөн чүгүнде турар. Девискээриниң шөлү: 44,1 муң. км² (республикада эң улуг девискээрлиг кожуун). 

== Девискээр үлээри ==
* [[Адыр-Кежиг (суур)|Адыр-Кежиг]]
* [[Ий (суму)|Ий]]
* [[Сыстыг-Хем (суму)|Сыстыг-Хем]]
* [[Доора-Хем (суму)|Доора-Хем]]
* [[Чазылар (суму)|Чазылар]]
* [[Ырбан сумузу]]

== Төөгүзү ==
Тожу кожуунну XVIII векте тыптып келген. Баштай кожуун адын ''Тоджи-нуур кожууну'' деп моолдарзыг кылдыр адап турган. Соонда кожуун адын ''Тожу кожууну'' кылдыр эде адап алган. Кожуун черле Таңды-тываның бүгүде даргазынга чагыртып турган. Кожуун 4 сумулуг, 150 өрегелиг турган. Кожуун даргазы ''үгер-даа'' деп эргелиг чораан.

Кожуунну баштап турган улус<ref>Арын 282, "Даалар". // Моңгуш Кенин-Лопсаң. Тыва чаңчыл. Ийиги кезээ: Тыва чоннуң ыдыктыг чаңчылдары. — Кызыл: ТР-ның Өөредилге яамызында башкылар ниитилелиниң салбыры: Номнуң үндүрген чери "Новости Тувы", 1999. — 352 арынныг.</ref>.
# Ашак үгер-даа.
# Чараш үгер-даа.
# Иликей үгер-даа.
# Хаваа үгер-даа.
# Шогдур үгер-даа.
# Тоңмит үгер-даа.

=== Эрги чурту ===
Тожу кожуунуң улузу Бии-Хемни эжелей чурттап чораан. Барыын талада Хүт хеминден эгелээш соңгу биле чөөн талада Саян дагларынга чедир чаттылган. Мурнуу чүкте кожуун девискээри Оттуг-Тайгага чедип турган. Оттуг-Тайганың мурнуу эдээнче Салчак кожууннуң девискээри эгелээн. Тожу болза сооксумаар таңды тайгалыг чер-дир.

{| class="wikitable"
|-
!Сөөк ады||Суму ады
|-
|тодьу||Тожу сумузу
|-
|ак-чооду||Ак-Чооду сумузу
|-
|кара-чооду||Кара-Чооду сумузу
|-
|хөйүк, кол||Хөйүк сумузу
|-
|ак-тодут, кара-тодут, чооду, чогду,<br />хөйүк, кыштаг, сойан, даърган,<br />даргалар, урат, деъмчи, саарыг,<br />шокар, шадык, кеъзек-куулар, кеъзек-маады<br />хаасут, хемдээ, куюк||
|}

'''Таблицага онза тайылбыр'''<br />
Будаваңар суму дээрге административтиг кезек-тир. Суму дээрге төрел-бөлүк эвес-тир. Суму иштинде аңгы-аңгы сөөктүң улузу чуртап чораан. "Суму адын чүге ынчаар адаан?" деп бодал тыптып келзе, харыы мындыг: "Эгезинде сумуну кайы сөөктүң кижизи башкарып эгелээрил, ол дарганың укталган сөөгүнүң ады-биле бүдүн сумунуң адын адап каар турган". Азы, кандыг бир сумуда, бир сөөктүң улузу өске сөөктүң улузундан кижи саны-биле хөй боор болза, ол сөөктүң ады-биле бүдүн сумунуң адын адап каар турган. Эрги чаңчыл ындыг хевирлиг турган боор оң. 

Амгы үеде чооду, ак-тодут биле кара-тодут сөөктүң улузундан укталган улус хөй бооп турар.

Шаанда "тожу" сөөктүң улузу боттарын "тодьу" дээр турган, "тожу" деп сөс-биле олар боттарын адавайн турган. "Тожу" деп сөс-биле оларны барыын чүктүң тывалары адап чораан. Ынчаарга "тодьу" дээрге ол чер улузунуң ёзулуг ады-дыр!

Таблицаның адаанда Тожу кожуунга чуртап чораан улустуң сөөгүнүң аттарын бөле бижээн. Чүге-дизе амдызында бис билбес бис кайы сөөктүң улузу кайы арбанга, кайы сумуга чуртап чораанын<ref>Сөөктер аттарын үш номдан шүүштүрүп, деңнеп тургаш ушта бижээн бижээн: 1-зи Кенин-Лопсаңның "Буян-Бадыргы" деп номундан (арын 6); 2-ги "История Тувы ч. I" деп номдан (арын 227); 3-зүн З. Б. Чадамбаның "Тоджинский диалект тувинского языка" деп номдан (15-16 арыннар). Мында шупту сөөктер аттарын адаарының аайы-биле бижээн. Чогум, литературлуг дыл нормазы-биле 'сойан' эвес 'соян' кылдыр бижиир. Литературлуг дыл нормазы-биле 'даърган', 'деъмчи' биле 'кеъзек' деп сөстерге кыска өк-биле адаар ажык үннү биживес бооп турар.</ref>.

== Тайылбыр кезек ==
<references />

== Үндезини ==
Төөгү кезээнге хамаарыштыр ажыглаан номнар чизези<br />
# История Тувы: В 2 т. — Т. I.  — 2-е изд., переаб. и доп. / Под общ. ред. С. И. Вайнштейна, М. Ч. Маннай-оола.  — Новосибирск: Наука, 2001. — 367 с. ISBN 5-02-030625-8
# З. Б. Чадамба. Тоджинский диалект тувинского языка.//ТНИИЯЛИ. Тувинское книжное издательство-1974 год, 136 стр.
# Моңгуш Кенин-Лопсаң. "Буян-Бадыргы". Ийи томнуг роман-эссе. — Кызыл.: "Новости Тувы", 2000 чыл, 544 арыныг, фоточуруктарлыг".
# Т. А. Бурдукова. История прежних нойонов тувинского народа (подготовка к печати и предисловие А. Г. Сазыкина). // Mongolica. К 750-летию "Сокровенного сказания". Москва: Наука. Издательская фирма "Восточная литература", 1993. — 343 с. ISBN 5-02-017395-9

[[Аңгылал:!Main category|Т]]
[[Аңгылал:Тыва|Т]]
[[Аңгылал:Кожуун|Т]]
[[Аңгылал:География|Т]]
[[Аңгылал:Тываның төөгүзү]]

{{Тыва Республика}}
