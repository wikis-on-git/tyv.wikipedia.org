==== '''Даржаа Эрестол Даржаа оглу''' (1921-1990) -Социалистиг күш-ажыл маадыры, аңчы. ====
1921 чылда [[Тожу кожууну|Тожу]]<nowiki/>га төрүттүнген.
Тожу кожуунуң "Совет Тыва" аттыг көдээ-ажыл-агый артелиниң кежигүнү чораан. 13 чыл иштинде ажылдааш 390 киш, 4760 дииң, 27 хайыракан, 13 [[бөрү]], 9 дырбактыг кээштерин аңнап күрүнеге дужааган.
1965 чылдың аңчы сезон үезинде кээш хүлээп алыр организацияларга 33 киш, 840 диин кээштерин аңнап дужаагаш, ол чылдың планнын этир күүсеткен.
Ажылынын бедик дэңнелдери дээш Даржаа Э.Д. ВСНХ болгаш ВДНХ делгелгериниң киржикчизи бооп 6 катап киришкен.
1966 чылдың март 22-де СССРЭ-ниң Дээди Совединиң Президиумунуң Чарлыы-биле Социалистиг куш-ажыл маадыры деп бедик атты тывыскан.

====  '''Турген-оол Александр Каранма оглу''' (1922-1971) -Социалистиг күш-ажыл маадыры, агроном. ====
1922 чылда Барун-Хемчик кожуунуң Ак деп черге төрүттүнген. 
1941 чылда Алтай крайның Ойротуң көдээ-ажыл-агый техникумун дооскан.
1941-1942 чылдарда [[Таңды кожууну]]ң көдээ-ажыл-агый салбырының кол агроному, а ооң сонда эргелекчизи болуп, 1948 чылда [[Тес-Хем кожууну|Тес-Хем кожуун]]<nowiki/>ну чагырыкчылап ажылдап чораан.
1948 чылда Таңды кожууннуң колхозтарынын бедик ажаалгазының түңнелинде Турген-оол А.К. Социалистиг куш-ажыл маадырын тывыскан.

====  '''Уруле Кандан Шыырап уруу''' (1916-1975) - бир дугаар тыва херээжен Социалистиг күш-ажыл маадыры, малчын. ====
1916 чылда [[Бай-Тайга кожууну|Бай-Тайга кожуун]]<nowiki/>нуң Тапсы деп черге төрүттүнген. 1949 чылда Бай-Тайга кожууннуң "Победа" колхозунга /"Тээли" совхозу/ малчынап ажылдап эгелээн.
Уруле К.Ш. каъш чыл ажылдаан чылдар түңнелинде аянчок бедик чедиишкиниг дегнелдерни чедип ап алып, 100 баш хойдан 160 баш хураган хүлээп ап ажылдап чораан. 15 чыл дургузунда уйгу-дыш чок ажылдап чорааш күрүнеге 6 муң баш малды дужаап хүлээткен.
1960 чылда март 7-де ССРЭ-ниң Дээди Совединиң Президиумунуң Чарлыы-биле Уруле К.Ш. Социалистиг куш-ажыл маадыры деп демдекти тывыскан.
Уруле Кандан Шыырап уруу маадыр-ие, өөнүң ээзи-биле 11 ажы-төл өстүрүп кижизиткен.

==== Даваа Дойбан Дапыян оглу (1931- мөчээн чылы билдинмес) -Социалистиг күш-ажыл маадыры, алдарлыг комбайнёр. ====
1931 чылда Каа-Хем кожууннуң Ильинка сумузунга төрүттүнген. Эге эртемниг. Каа-Хем кожууннуң "СЭКП XXV дугаар съезди" аттыг совхозтуң алдарлыг, сураглыг комбайнёру чораан. Даваа Д.Д. чаа машина-техника негевес-даа болза, холга турган машина-техниканы мергежилдиг сайзырадып, делгередип ажылдадып ажыглааш, кижиниң бодунуң ажылынга бердингенин сонуургалын көргүскен. Совхозка 20 чыл ажылдааш күрүнеге 180000 центнер тараа ажаап дужааган, ол дээрге 300 демир орук вагонну ишти хлеб дир. Чеди "алдын" эшелон! Бүгү ажылчын назынында чаңгыс-даа катап план үскен таварылга турбаан.  

1976 чылдың декабрь 23-те ССРЭ-ниң Дээди Совединиң Президиумунуң Чарлыы-биле Даваа Д.Д. Социалистиг куш-ажыл маадыры деп демдекти тывыскан.  

Данзырын Калдар-оол Хертек оглу (1931-1981) -Социалистиг күш-ажыл маадыры, Тываның алдырлыг тудугжуларнын бирээзи. 

Бай-Тайга кожуунуң Шуй деп черинге төрүттүнген. 15 харлыг тургаш-ла чазаныр ажылды сонуургап өөренип эгелээн   

== Дөзү ==
Тыва Республиканың Күрүне архивиниң "Социалистиг күш-ажыл маадырлары" деп фотоальбомнуң материалдарын ажыглап белеткээн.

[[Аңгылал:Төөгү]]
