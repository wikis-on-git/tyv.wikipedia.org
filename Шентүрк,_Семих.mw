 {{Футболчу}}

'''Семи́х Шентүрк''' (тур. <span lang="tr" style="font-style:italic;">Semih Şentürk</span>; 29 апрель 1983, Измир) — [[Турция|турк]] футболчу, халдакчы. Стамбулдуң «Фенербахче» клувунуң база Турцияның чыынды командазының ойнакчызы. 2008 чылда Европаның чемпионадының хүлер шаңналының эдилекчизи.

== Карьеразы ==
'''Клубтарга'''

Семих Шентюрк 1983 чылдың апрель 29-та Турцияның [[Измир|Измирге]] төрүттүнген. Футболчу оруун 1999 чылда «Фенербахче» клувунга эгелээш, 2014 чылга чедир аңаа халдакчылап, ниитизи-биле 166  оюн ойнаан. 2014 чылда «Истамбул ББ» деп клуб-биле 2 чылдыг керээ чаргаш, 2016 чылга чедир ооң составынга 31 оюн ойнааш, 11 гол киир тепкен.  2016 чылда «Эскишехирспор»деп клуб-биле 2 чылдыг керээ чаргаш, 2018 чылга чедир 47 оюн ойнааш, 18 гол киир тепкен.

'''Турцияның чыынды командазынга'''

Турцияның чыынды командазынче 2006 чылда Европаның чемпионадының белеткелиниң аайы-биле Турция чаа состав чыып турар үеде кирген. [[Австрия]] биле [[Швейцария|Швейцарияга]] болуп эрткен Евро-2008 маргылдаага 3 гол киир тепкен. Хорватияның чыынды командазынга удур оюнда немелде үениң сөөлгү минутазында гол киир тепкеш, санны дең кылыпканы-биле, турктар пенальтиге уткаш, полуфиналче үнгеннер. Шентүрктүң ол голу футбол аарыкчыларынга уттундурбас кылдыр артып калган. Чартык-финалга Шентүрк Германияның чыынды командазынга удур оюнда 86 дугаар минутада саннарны деңнепкен (2:2), ынчалза-даа [[Лам Филипп|Филипп Лам]] 90 дугаар минутада Германияга тиилелгени эккелген голду киир тепкен. Турцияның чыынды командазы түңнелинде хүлер шаңналдың эдилекчилери болган.

== Чедиишкиннери ==

; Командалар составында

* Турцияның чемпиону (5): 2000/01, 2003/04, 2004/05, 2006/07, 2010/11
* Турцияның Суперкубогунуң эдилекчизи (2): 2007, 2009
* Турцияның кубогунуң эдилекчизи (2): 2011/12, 2012/13
* Европаның 2008 чылда чемпионадынга хүлер шаңналдың эдилекчизи.

; Ал-бодунуң чедиишкиннери

* Турцияның кубогунуң тергиин халдакчызы: 2006/07 (7 гол)
* Турцияның чемпионадының тергиин халдакчызы: 2007/08 (17 гол)
* Турцияның чыынды командазының Европа чемпионаттарынга эң хөй гол киир тепкени дээш рекордсмен: 3 гол

== Демдегелдер ==
{{Примечания}}
[[Аңгылал:Алфавиттээн кижилер]]
[[Аңгылал:Апрельдиң 29 төрүттүнген]]
[[Аңгылал:Турцияның футболчулары]]
{{Даштыкы шөлүглер}}
