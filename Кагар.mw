'''Кагар''' [ъ] (Деепр). 

== Уткалары ==
# Холун азы холунда туткан чүвезин өске чүвеге күш-биле дэгзир, согар. ''Эки дарган эргээн какпас'' (үл.).
# Кезедири, хемчег алыры-биле эттээр, согар. ''Девеш дизе-ле теверин билир, карбаш дизе-ле кагарын билир, оон өске билир чувези чок'' ([[Саган-оол, Олег Карламович|О. Саган-оол]]).
# Кадыыр-биле (сигенни) кезер. ''Сиген кагар''. 
# Чүвени киир шавар. ''Кадаг кагар''. 
# Кандыг-бир чүвеге холун азы салааларын күш-биле дегзип дааш үндүрер, этсир, ойнаар. ''Каккан дүнгүр кавынындан хам-на дытка сиңнигер чоор'' ([[Көк-оол, Виктор Шогжап оглу|В. Көк-оол]]).
# Өйлеп-өйлеп бырлаңнаар, согар. ''Судал тударда артерияны дыка базып болбас, чүге дээрге судалдың кагары билдирбестей бээр'' (Медицинниң ортумак ажылдакчыларынга башталга, 1940).
# Ажылдавышаан бир аай катаптап турар дааш үндүрер. ''Ханада шак хап тур''. 
# Кандыг-бир чүвени мунуп алгаш, дурген маңнадыр, халдыр, чоруур. ''Бустугда аалдарже кымнар кагарыл?'' (К. Кудажы). 
# Хадыыр, эзиннелир. ''...Сырынныг часкы хат арын, башты сергеди кага берген'' ([[Кудажы, Кызыл-Эник Кыргысович|К. Кудажы]]). 
# Электроннуг саналга машиназынга парлаар. ''Материалды машинаша кагар''. 
# Черге тургузар, тигер. ''Хөлбең көк майгынын каккаш'' (Тоолдан).
# Думчуу-биле соктап чиир. К''ушкаштарны... көрбедиңер бе, кулугурлар тараавысты кага бергеннер-дир, хойзуңар'' ([[Кудажы, Кызыл-Эник Кыргысович|К. Кудажы]]).

== Дөс ==
#Тыва дылдың тайлыбыр сөстүү. Том II, "Наука", [[Новосибирск]] 2011ч.

[[Аңгылал:Термин]]
[[Аңгылал:Кылыг сөзү]]
