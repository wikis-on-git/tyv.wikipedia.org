Анемподи́ст Ива́нович Софро́нов (якут дылда ады Алампа) – якут шүлүкчү, прозаик, драматург, якут театрның бир дугаар критиги болгаш теоретиги. Якут литератураның болгаш драматургияның үндезилекчизи. Хөй-ниитиниң ажыл-ишчи киржикчизи.

1886 чылдың ноябрь 14-те Россия империязының Якутск облазының Якутск округунга бир дугаар  Жохсогонск аймаанга Иван Корнилович деп якут бай-шыырак  өг-бүлегниң кежигүнү болуп төрүттүнген. Алампа 3 харлап чорда, авазы чок апарган. Ынчан ону ийи аңгы өг-бүле өстүрүп кижизиткен. Оон ол ачазынче эглип келген. Якут улустуң чаңчылы-биле өг-бүлениң хеймери өгнүң кол ээзи бооп артпышаан, аалдың аар-саар ажылдарын кылыр ужурлуг турган. Ынчангаш Алампаны өөредип чорутпайн турганының чылдагааны ол турган. Ынчалза-даа 15 харлап тургаш дөрт чылдың шажын школазын ийи чыл дургузунда эки өөренип доозупкан. Ооң соонда ол бот-өөредилгеже шымнып киргеш, Якут училищениң өөренир программазын даштыкы дылдар чокка шиңгээдип алган.  

Күзүн 1907 чылда А.Софронов адазынга чугаалавайн бүдүү Якутск хоорайже көжуп чорупкаш, «Якутск край» деп солуннуң типографиязынга кара ажылчын кылдыр ажылдап кириптер. Элээн үе эрткенде солуннуң якут дылга парлакчызы болуп ажылдай бээр. 1912-1913 чылдарда  «Саха саҥата» сеткүүлге база ажылдаар. Оон аңгыда 1909-1921 чылдарда балык садыгжызы Кирилл Давыдович Спиридоновтуң хууда бижикчизи болгаш санакчызы болуп ажылдап чораан.

1909 – 1921 чылдарда Софронов республикага театр ажылының удуртукчузу чораан. Оон аңгыда «Саха Омук» бөлүүнүң культура-чырыдыышкынының баштыңы, якут дылда бир дугаар совет «Манчары» деп солуннуң редактору, «Саха Кэскилэ» аттыг Якут эртем-шинчилел бөлүүнүң кежигүнү база турган.

1925 чылда А.И.  Софронов биле П.А. Ойунскийниң саналы-биле Якутск хоорайга Национал уран-чүүл музейинге чурук галлереязы ажыттынган. Софронов «Чолбон» деп сеткүүлдүң бир дугаар редактору болгаш үдезилекчизи.

1926 чылда республиканың Госкинонуң удуртукчузу, Саха театрның бир дугаар редактору.

1927 чылда А.И. Софронов актыг черге хоругдадып шиитирген.  Ол кеземче херээн Новосибиркиниң, Казанскының, оон Бутырск деп черлерниң кара-бажыңнарынга эртирген. 1928 чылдың январь 30-де Архангельск губерниязынче 5 чыл шөлүттүрген.

1933 чылда   Анемподист Софронов   чанып келген.

1935 чылдың декабрь 24-те өкпе-хөрек аарыындан чок апарган. Ол чок апаарының бертинде чагыг бижик арттырган. Ында бодунуң литературлуг чыындыларын Якут чогаалчылар союзунга артырган. Оон үнген акшаландырыышкын-биле эң шылгараңгай якут дылга драматургия премиязын кылырын дилээн.
