[[File:Deputat davaakt.png|thumb|230px|Каң-оол Даваа]]

'''Каң-оол Тимурович Даваа''' ''(1963 чылдың январь 7-де төр.)'' — [[Тыва|Тыва Республиканың]] [[Тыва Республиканың Дээди Хуралы (парламентизи)|Дээди Хуралының (парламентизиниң]]) даргазы.

== Намдары ==
К. Т. Даваа 1963 чылдың январь 7-де [[Тыва АССР]]-ниң [[Каа-Хем кожуун|Каа-Хем]] кожууннуң Суг-Бажы сумузунга төрүттүнген.

1981-83 чылдарда Германияга Совет дайынчыларның бөлүү-биле Совет Армияның шериин эрттирип турган. 

1984 чылда Алтайның күрүне эмчи университединче дужаап кирген.

1990-91 чылдарда хирург эмчи талазынга интернатуразын эртип интерн-эмчи кылдыр ажылдап турган.

1991-95 чылдарда [[Улуг-Хем кожуун|Улуг-Хем]] кожууннуң төп эмчизиниң (КТЭ) хирургия салбырынга хирург эмчи кылдыр ажылдап чораан. 

1995 чылда Улуг-Хемниң КТЭ-зиниң хирургия салбырының эргелекчизи кылдыр депшээн.

1998 чылда Улуг-Хемниң КТЭ-зиниң кол эмчизиниң эмнээр кезектиң оралакчызы кылдыр томуйлаттырган.

1999-2000 чылдарда Улуг-Хем кожууннуң Хуралының төлээлекчилериниң депутады кылдыр соңгуткан.

2000 чылда Тываның Улуг Хуралының депутады кылдыр соңгуткан.

2002 чылда Улуг-Хем КТЭ-зиниң улуг эмчизи кылдыр томуйлаттырган.

2002 чылда Тываның Улуг Хуралының Хоойлу бээр палатазының депутады, Тываның Улуг Хуралының Хоойлу бээр палатазының регионнар аразынга харылзаазын, тус черниң бот-башкарылга болгаш күрүне тудуунуң талазы-биле Комитеттиң даргазының оралакчызы кылдыр соңгуткан.

2007 чылда кадык камгалалдың муниципалдыг удуртулгазы «Улуг-Хем кожууннуң төп эмнелгезиниң» улуг эмчизи кылдыр томуйлаттырган, оон улаштыр Тыва Республиканың күш-ажыл болгаш социал политика яамызының сайыды кылдыр томуйлаттырган.

2010 чылдың октябрь 21-де Улуг Хуралдың (парламентиниң) 1-ги чыылдазының баштайгы организастыг хуралының даргазы кылдыр соңгуткан<ref>[http://khural.org/index.php?option=com_content&view=article&id=822  Постановление Верховного Хурала (парламента) Республики Тыва № 4 ВХ-I]</ref><ref>[http://www.kommersant.ru/doc/1526375  Тувинский парламент выбрал спикера]</ref>.

== Дөзү ==
<references/>


{{stub-meta}}

[[Аңгылал:Кижи]]
