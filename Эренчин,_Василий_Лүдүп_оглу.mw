[[File:Эренчин.jpg|thumb|180px|Василий Эренчин]]

'''Василий Лүдүп оглу Эренчин''' ''(февраль 17, 1917 – июль 21, 1961)'' — тыва шүлүкчү, чогаалчы, редактор. 

==Намдары==
В.Л.Эренчин 1917 чылдың февраль 17-де [[Таңды Тыва|Таңды-Тывазының]] Салчак кожуунда Калбак-Хады деп черге төрүттүнген. Бижик бөлгүмүнге чаа тыва бижикке өөренгеш, Даг-Алтайның Ойрот-Турага башкы техникумун дооскан. Амыдыралын бичиизинде хөлечиктен эгелээн, чаа тыва бижикти чонга өөредип, [[Шагаан-Арыг|Шагаан-Арыгга]], [[Эрзин кожуун|Эрзинге]], [[Тес-Хем кожууну|Тес-Хемге]] башкылап, школа директорлаан; Тыва Арат Республиканың тудуг болгаш үлетпүр яамызынга, Сыстыг-Хем ыяш ажыл-агыйга директор бооп, кожком даргалап, «[[Шын (солун)|Шын]]» солуннуң корреспондентизи кылдыр ажылдаан. 

Василий Лүдүпович бодунуң шүлүктери-биле чонга билдингир. Ооң баштайгы шүлүү 1933 чылда «Шын» солунга парлаттынган. Шүлүктери, очерктери, чечен чугаалары республика солуннарынга, «Улуг-Хем» альманахка үнгүлээн. Чырыкче «Шүлүктер» (1955), «Чаартылга» (1961) деп номнары парлаттынган. 1942 чылдан эгелеп Тыва Арат Республиканың Чогаалчылар эвилелиниң кежигүнү, 1945 чылда ССРЭ-ниң Чогаалчылар эвилелиниң кежигүнүнге кирген.

1961 чылдың июль 21-де озал-ондакка таварышкаш мөчээн.

==Дөс==
* «Тываның чогаалчылары / Писатели Тувы» 2000 чылда үнген ном

{{stub-meta}}

[[Аңгылал:Кижи]]
[[Аңгылал:Чогаалчы]]
[[Аңгылал:Тыва]]
