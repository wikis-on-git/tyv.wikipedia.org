'''Ат орну''' (латин. pronomen). Чүвелерни, оларның демдээн болгаш кылдыныын дорт адавас, чүгле айтып чоруур сөстерни  ат орну дээр.

Ат орну аңгы турунда ооң тодаргай утказы чок болур, ат орнунуң утказын хүрээлелден (контекстен) азы чугаа байдалындан билип шыдаар бис. Чижээлээрге, «ол» деп ат орну дийик. Ол чааскаан тургаш чогум кымыл ол деп утка чок, чугаага кандыг-бир чүве адын солуп, ооң утказын айтыр.

Чижек.<br />
Эзир чаккырып чор. ''Ол'' бир-ле аң көрүп алган хевирлиг.

Тыва дылда ат оруннары деп адаар сөстер чүгле ат сөстеринге дүүшкек эвес, харын ооң-биле кады наречиелерге база кылыг сөстеринге үүшкек болур, чижээлээрге: ''орайтадыр – ынчан, кедээр – ынаар, салбаңайны берген – ынчап барган''.

== Ат оруннарынынң бөлүктери ==
Ат оруннарын уткаларының аайы-биле дараазында бөлүктерге чарар: арынның ат оруннары, айтырыг ат оруннары, айтылганың ат оруннары, тодаргай ат оруннары, тодаргай эвес ат оруннары. Түрк дыл эртеминде, ол ышкаш тыва дыл эртеминде, ат оруннарынынң чаңгыс аай классификациязы чок.

== Үндезини ==
Ш. Ч. Сат, Е. Б. Салзыңмаа. Амгы тыва литературлуг дыл. (Лексика болгаш семасиология, фразеология, фонетика, морфология). Тываның ном үндүрер чери. Кызыл — 1980.

[[Аңгылал:Дылдар]]
[[Аңгылал:Тыва дыл]]
