[[File:Olympic rings without rims.svg|Олимп оюннарының демдээ]]

'''Кышкы Олимпий оюннары 2014''' ({{lang-ru|Зимние Олимпийские игры 2014}}, {{lang-en|2014 Winter Olympics}}, {{lang-fr|Jeux Olympiques d'hiver de 2014}}; үндезин ады: '''XXII-ги Кышкы Олимпий оюннары''') – Сочи хоорайга 2014 чылдың февраль 7-ден 23-ке чедир болуп эртер делегей чергелиг спортчу маргылдаа. 2014 чылда болур Кышкы Олимпий оюннарының төвүн 2007 чылдың июль 4-те Гватемала хоорайга болган Делегей чергелиг Олимпий Комитетидиниң (Международный Олимпийский комитет; МОК) 119-ку сессиязынга бадылаан<ref>[http://top.rbc.ru/society/05/07/2007/108352.shtml Зимняя Олимпиада-2014 пройдет в Сочи]</ref>. [[Россия|Россияның]] девискээринге Олимпий оюннары 2 дугаар болуп эртер (ооң мурнунда 1980 чылда Москва хоорайга XXII-ги Чайгы Олимпий оюннары болган), а Кышкы Олимпий оюннарындан бир дугаар болур. Олимпий оюннары болган соонда ол-ла черге Кышкы Паралимпий оюннары база болур. Кышкы Олимпий болгаш Паралимпий оюннарын эртирерин «Сочи-2014» деп Оргкомитет организастап турар.

2010 чылдың март 1-де 2010 Кышкы Олимпий оюннарын байырлыг хаап турда (церемония закрытия) Делегей чергелиг Олимпий Комитетидиниң президентизи Жак Рогге олимпий тугун Сочиниң мэри Анатолий Пахомовка дамчыткан. Жак Рогге аңаа чедир 3 ай бурунгаар Сочи 2014-түң сүлдезин (логотип) база көргүскен. 2011 чылда 2014 чылда Олимпий оюннарының талисманнары кылдыр Ак Адыг (Белый Мишка), меңги Леопардызы (снежный Леопард) база Койгунакты (Зайка) шилээн. Олимпий оюннарының эгелээринге чедир 500 хонук артканда «Сочи-2014» деп Оргкомитет 2014 чылда Олимпий оюннарының слоганын дыңнаткан<ref>[http://www.sochi2014.com/novosti-u-igr-2014-goda-v-sochi-poyavilsya-svoy-slogan У Игр 2014 года в Сочи появился свой слоган.]</ref>: ''Жаркие. Зимние. Твои.''

Сочиге болур бо кышкы Олимпий оюннары чээрби ийи (XXII) дугаар болуп эртер (1980 чылда Москвага база-ла XXII-ги Чайгы Олимпий оюннары болуп эрткен). Олимпий оюннары болган соонда чаңчыл аайы-биле 2014 чылдың Кышкы Паралимпий оюннарын база эрттирер. 2010 чылда Ванкуверге болган Олимпий оюннарынга деңнээрге маргылдааларның саны 12 кылдыр көвүдең берген, ниитизи-биле 98 медаль ойнадыр.  

==Шөлүглер==
* [http://www.sochi2014.com/ 2014 Кышкы Олимпий оюннарының үндезин сайтызы]
* [http://www.olympic.org/sochi-2014-winter-olympics Делегей чергелиг Олимпий Комитетинде медээлел]
* [http://news.sportbox.ru/Vidy_sporta/Events/Sochi2014 2014 Кышкы Олимпий оюннарының медээлери] – Sportobx.ru сайтыда
* [https://commons.wikimedia.org/wiki/Category:2014_Winter_Olympics?uselang=ru Wikimedia Commons сайтыда материалдар]
* [https://vk.com/olympics «Вконтакте» социал четкиде үндезин ниитилели]

==Дөс ==
<references/>


{{stub-meta}}

[[Аңгылал:Спорт]]
