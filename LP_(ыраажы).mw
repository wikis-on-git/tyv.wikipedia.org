{{Музыкант}}
'''Лора Перголицци, Лаура Перголицци''' ({{lang-en|Laura Pergolizzi}}), шола ады '''LP''' (Эл Пи) — американ ыраажы, чогаадыкчы-күүседикчи. [[Рианна]], [[Кристина Агилера]], Рита Ора, [[Backstreet Boys]], [[Шер]], Джо Уолш, Cher Lloyd, Элла Хендерсон, The Veronicas болгаш оон-даа өскелерниң ырыларының чогаадыкчызы.

== Намдары ==
1981 чылда төрүттүнген. 1996 чылда Walt Whitman High School дооскаш [[Нью-Йорк|Нью-Йоркче]] көжеп келген, Нью-Йоркка келгеш "LP" деп шола атты ап алган. Лаураның авазы неополитан, а ачазы бир чартыында сицилиец,өске чартыында ирландец. 2010 чылда Лос-Анджелесче көжүп келген. Бир дугаар чогаадыкчы ажылын Риана биле кады «Cheers (Drink to That)» деп ырыны бижээш эгелээн, ол ыры Риананың 2010 чылда ноябрь 12-де беш дугаар альбомунче кирген. MTV Newsка интервьюзунга Риана дараазында сөстерни чугаалаан - альбомда ынак ырыларымның бирээзи. Оон аңгыда LP Кристина Агилераның «Beautiful People» деп ырызының чогаадыкчызы. LPниң чугаалап турары биле алырга, ол ыры Николь Шерзингерниң бажыңынга бижитинип турган. LP Backstreet Boys, The Veronicas болгаш Шер деп ыраажы биле кады ажылдап турган.

2012 чылда LP  Martin Guitar Ambassador-биле шилиттинген бир дугаар кыс ыраажы болган. 2012 чылдың апрельде Vogue журналдың шилилгези-биле [[Чедилик|чедиликтиң]] күүседикчизи (Artist of the Week) деп атка четкен.


== '''Демдеглелдер''' ==
{{Демдеглелдер}}

[[Аңгылал: Хөгжүм]]
[[Аңгылал: Уран чүүл]]
[[Аңгылал: Ыры бөлүү]]
