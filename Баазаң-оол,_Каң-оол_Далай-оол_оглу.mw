[[Баазаң-оол, Каң-оол Далай-оол оглу]] (1936ч сентябрь 9-та [[Тес-Хем кожууну|Тес-Хем кож.]] [[Шуурмак сумузу|Шуурмак сумузунда]] Чиңге-Хемге төр.) – тыва хөгжүмчү, баянист, композитор. 

== Намдары ==
1936ч сентябрь 9-та [[Тес-Хем кожууну|Тес-Хем кожууннуң]] Шуурмак сумузунда Чиңге-Хемге төруттүнген. 1953ч [[Самагалдай|Самагалдайның]] 7 чыл школазын дооскан. Ол үеге чедир школага хөгжүм кичээли чок, [[нота]] өөретпес турган. 17 харлыг Баазаң-оол башкы училищезинге ноталарны бир дугаар көргеш, улуу-биле сонуургаан – ынчалдыр ол-ла олчаан бүгү назынында нотадан, хөгжүмден, чогаадыкчы ажылдан чарылбаан.

Ийиги курска турда-ла (1955ч), ооң байштайгы ырызы ("Төрээн хемим эриинде", сөзү [[Күнзегеш|Ю. Күнзегештии]]) бүгү Тывага чаңгыланы берген болгаш амгы үеде тыва радионуң алдын фондузунда кирген. А школачы эжи болгаш чажыды [[Чооду, Кара-Күске Күнзекович|Ч. Кара-Күскениң]] сөзүнге бижиттинген (1963ч) ырызы "Самолёдум" – Уран Чүүл яамызының, Өөредилге яамызының, Аныяктар комитединиң, Композиторлар эвилелиниң каттышкан комиссиязының шилээни ёзугаар – XX чүс чылда 20 эң эки уруглар ырыларының (даңзызы 2001.04.24 [[Шын (солун)|"Шында"]]) бирээзи болган. Ол бо ырыны 1063ч Белдир-Арыг суурга чогааткан.

=== "Самолёдум" ===
Сөзү Чооду Кара-Күскении, аялзагы Баазаң-оол Каң-оолдуу.

<poem>
Авам, ачам меңээ
Садып берген, оой-ээй,
ААжок чараш ойнаар
Самолёдум, оой-ээй.

Ойнааратар бээр, бээр
Маңнажыңар, оой-ээй,
Озалдаанны черле
Манавас бис, оой-ээй.

Олудуңар дүрген
Ээлеңер, оой-ээй,
Октаргайны ээргеш,
Ээп кээр бис, оой-ээй.
</poem>

== Дөзүк ==
#Чооду Кара-Күске. "Ырлажыылам, че" деп брошюра. Кызыл–2011.
[[Аңгылал: Композитор]]
[[Аңгылал: Хөгжүмчү]]
