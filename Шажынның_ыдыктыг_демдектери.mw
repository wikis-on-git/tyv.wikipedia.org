[[File:Ashtamangala.jpg|thumb|500px|Буддизмниң 8 ыдык демдектери]]

Буддизм '''шажынның ыдыктыг демдектери''' - [[буддизм]]ге хамаарышкан тускай уткалыг демдектер.

== Өөредиг хүртүзү ==
[[File:Dharma Wheel.svg|thumb|130px|Өөредиг хүртүзү]]
Өөредиг хүртүзү(санскрит:''дхармачакра'', төвүт дылда: ཆོས་འཁོར། ''чөкор'') 
Өөредигниң хүртүзү-дээрге өөредиг болгаш хүртүнү катай чижеглей салган демдек. Ооң ханы утказын тайылбырлаар болза арга-дуржулгага мерген, энерел-сеткилдиг Будда башкы өөреникчилеринге сансараның човулаңындан хосталып алзын дээш үш арыктың өөредиин чоруткан. Будда башкы өөредиг хүртүзүн тырыкылаан соонда, ооң өөредиин өөреникчилери боттарының өөреникчилеринге дамчыдып бээри хүртүнүң чаңгыс салаазындан өске салааларынче дамчып чеде бээри ышкаш утка сиңген. 
Хүртүнүң тускай тайылбыры шаандакы үелерде ону чеспек кылдыр ажыглап турган. Хүртүнүң даштынче сес уштунуп келген черинге бижектер турган болгаш, ол тырыкыланырга мурнунга таварышкан бүгү моондактар хеглип-кырлып турган. Ол орукту изеп бээрге, ол орук биле дүрген чорутунгур турган. Буддистерниң моондактары-дээрге мугулай чорук, кылык-килең, хандыкшыл олар болганда, ол моондактырны чок кылырынга өөредиг хүртүзүн долгандырып тургаш чок кылыр утка бар. Тываларның эрткен үеде туктарында өөредиг хүртүзү турган. Ол хүртүнү "Хүн-Хүртү" деп адап турган. Хүнге дөмейлеп турган утказы хүн херелдери саарлып келирге-ле караңгы чиде бээри биле дөмей хүн-хүртү каяа чедип келирге кижилерниң угаан-медерелинге мугулайы эвээжеп турганын илередип турар. 
Өөредиг хүртүзүнүң иштики сес адыр салаалары [[Будда|Будда Шакьямуни башкының]] "Ачы-буянның сес оруун" илередип турар: 
#шын көрүш (делегейже көрүш).
#шын боданыры.
#шын чугаа-соот.
#шын алдыныышкын.
#шын амыдырал.
#шын сорук-күжениг.
#шын угланыышкын.
#шын угаан мөөңнээшкини.

== [[Өлчей удазыны]] ==
[[File:Shrivatsa.JPG|thumb|130px|Өлчей удазыны]]
Өлчей удазыны (санскрит: "криватса", төвүт дылда: "྇དཔལ་བེའུ། белвеу") - буянныг сес демдектерниң бирээзи, Будда башкының эртем-билииниң эгези, төнчүзү, дүвү, кызыгаар чогун илереткен демдек. Ооң өске утказы, өртемчейде бүгү-ле бар материалдыг чүүлдер биле хоозун-шынарның бот-боттарынга хамаарылгалыг харылзаазын илереткен.

== Алдын-балыктар ==
[[File:8signs-SERNYA.svg|thumb|130px|Алдын-балыктар]]
Алдын-балыктар (санскрит: "минамитхуна",төвүт дылда: "གསེར་ཉ། сер-нья")-буянныг сес демдектерниң бирээзи, балыктар хемнер-хөлдерге, далайга коргуушкун чок эштип чорууру-дег, кижилер база мерген-угаанның карактарын чедип алгаш, човулаңның далайынга аас-кежикти доктар-моондак чокка билипкеш, шажынчы амыдырал биле дээди хосталганы чедип алырын илереткен демдек.

== Чаглак ==
[[File:Parasol.svg|thumb|130px|Чаглак]]
Чаглак ( санскрит: "шатра",төвүт дылда: གདུགས་། "дуг") Бо назыда аарыг-аржыктар, шаптараазын-моондактар, чыргал чок байдалдар, а келир назыннарда адакы үш ораннарның санатынмас човулаңнарындан камгалаарын айыткан демдек. Өске тайылбыры, чаглактың сериин хөлегезинге саадап чуртаар дээди ызыгууртан язы-сөөктүүн азы улуг буянныын илереткен демдек.
 
== Угбал-чечек ==
[[File:Lotus.svg|thumb|130px|Угбал-чечек]]
Угбал-чечек ( санскрит:"падма",төвүт дылда:པད་མ། "пема")
Угбал-чечек болза мага-боттуң, сөс-домактың, угаан-медерелдиң долу арыглаашкынын илереткен демдек. Өске утказы аас-кежик болгаш бурган деңнелин илереткен ыдыктыг демдек.
 
== Ыдык сава == 
[[File:Bumpa.svg|thumb|130px|Ыдык сава]]
Ыдык сава ( санскрит:"калаца",төвүт дылда: བུམ་པ། "бумба")
Мөңге назынның, бай-шыдалдың, сайзыралдың, бо делегейниң шупту эки байдалдары болгаш хосталганың аржааны долган ыдыктыг сава.

== Ак туң ==
[[File:Ashtamangala right whorl conch.svg|thumb|130px|Ак туң]]
Ак туң ( санскрит:"цанкха",төвүт дылда: དུང། "дуң")
Оң талазынче долгашкак ак туң дхарманың ханы болгаш уян үнүн илереткен. Туңнуң өткүт үнүн эскидирге амылыгларны мугулайның уйгузундан отур соп, буянныг хүлээлгелеринче кыйгырып турарын илередир.

== Тиилелгениң тугу ==
Тиилелгениң тугу( санскрит:"дхвайа",төвүт дылда:རྒྱལ་མཚན། "гялцен")
Тиилелгениң тугу мага-боттуң, сөс-домактың, угаан-медерелдиң четпестерин ажып тиилээнин илереткен демдек.

== Дөс == 
#Ном "Сарыг-шажының ыдыктыг демдектери"
#Четки-сайт www.buddhanet.net/e-learning/history/b8symbol



{{stub-meta}}

[[Аңгылал:!Main category|Ш]]
[[Аңгылал:Буддизм|Ш]]
[[Аңгылал:Шажын|Ш]]
