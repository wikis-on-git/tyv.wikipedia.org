Буддизм '''шажынның ыдыктыг демдектери''' - [[буддизм]]ге хамаарышкан тускай уткалыг демдектер.

== Өөредиг хүртүзү ==
[[File:Dharma Wheel.svg|thumb|150px|Өөредиг хүртүзү]]

Санскрит дылда: ''дхармачакра''; төвүт дылда: ''чокор''. 
Өөредигниң хүртүзү-дээрге өөредиг болгаш хүртүнү катай чижеглей салган демдек. Ооң ханы утказын тайылбырлаар болза арга-дуржулгага мерген, энерел-сеткилдиг Будда өөреникчилеринге сансараның човулаңындан хосталып алзын дээш үш арыктың өөредиин чорутканы ол. Будда башкы өөредиг хүртүзүн тырыкылаан соонда, ооң өөредиин өөреникчилери боттарының өөреникчилеринге дамчыдып бээри хүртүнүң чаңгыс салаазындан өске салааларже долганып чеде бээри ышкаш утка сиңген. 
Хүртүнүң тускай тайылбыры шаандакы үелерде ону чеспек кылдыр ажыглап турган. Хүртүнүң даштынче сес уштунуп келген черинге бижектер турган болгаш, ол тырыкыланырга мурнунга таварышкан бүгү моондактар хеглип-кырлып турган. Ол орукту изеп бээрге, ол орук биле дүрген чорутунгур турган. Буддистерниң моондактары-дээрге мугулай чорук, кылык-килең, хандыкшыл олар болганда, ол моондактырны чок кылырынга өөредиг хүртүзүн долгандырып тургаш чок кылыр утка бар. Тываларның эрткен үеде туктарында өөредиг хүртүзү турган. Ол хүртүнү "Хүн-Хүртү" деп адап турган. Чүге хүнге дөмейлеп турган утказы хүн херелдери саарлып келирге-ле караңгы чиде бээри биле дөмей хүн-хүртү каяа чедип келирге кижилерниң угаан-медерелинге мугулайы эвээжеп турганын илередип турар. 
Хүртүнүң иштики сес адыр салаалары [[Будда|Будда Шакьямуни башкының]] "Ачы-буянның сес оруун" илередип турар: 
#шын көрүш (делегейже көрүш).
#шын боданыры.
#шын чугаа-соот.
#шын алдыныышкын.
#шын амыдырал.
#шын сорук-күжениг.
#шын угланыышкын.
#шын угаан мөөңнээшкини.

== Өлчей удазыны. ==
Өлчей удазыны (санскрит: "криватса", төвүт дылда: "балву") - буянныг сес демдектерниң бирээзи, Будда башкының эртем-билииниң эгези, төнчүзү, дүвү, кызыгаар чогун илереткен демдек. Оон өске утказы, өртемчейде бүгү-ле бар чүүлдерниң бот-боттарынга быжыг хамаарылгалыг харылзаазын илереткен.




== Дөс == 
#Ном "Сарыг-шажының ыдыктыг демдектери"



{{stub-meta}}

[[Аңгылал:!Main category|Ш]]
[[Аңгылал:Буддизм|Ш]]
[[Аңгылал:Шажын|Ш]]
