[[File:Einstein1921 by F Schmutzer 2.jpg|thumb|150px|Альберт Эйнштейн]]
'''Альберт Эйнштейн''' ''({{lang-de|Albert Einstein}}; март 14, 1879, [[Германия|Германия]] - апрель 18, 1955, [[Американың Каттышкан Штаттары|АКШ]])'' — физик-теоретик, амгы теоретиктиг физиканы үндезилээннерниң бирээзи, 1921 чылда физикага Нобель шаңналының лауреады,  хөй-ниити ажылдакчызы. Германияга (1879—1893, 1914—1933), Швейцарияга (1893—1914) болгаш АКШ-ка (1933—1955) чурттап чораан. Делегейде 20 хире кол университеттерниң хүндүлүг доктору, элээн хөй Эртемнер Академиязының кежигүнү, ооң иштинде ССРЭ-ниң ЭА-ның даштыкы хүндүлүг кежигүнү.

А. Эйнштейн – физика талазы-биле 300 ажыг эртем ажылдарының автору, оон ыңай 150 номнар болгаш эртем философиязынга, төөгүге  
база оон-даа өске эртемнерге хамаарышкан чүүлдерниң автору.

== Намдары ==
Альберт Эйнштейн [[1879 чыл|1879 чылдың]] [[март 14]]-те [[Германия|Германияның]] өвүр чарыында [[Ульм хоорай|Ульм]] деп хоорайга бай эвес еврей уктуг өг-бүлеге төрүттүнген. 

Адазы, Герман Эйнштейн ([[1847 чыл|1847]]-[[1902 чыл|1902]]) ол үеде матрацтарга болгаш периналарга чүг дыгыы бүдүрер улуг эвес предприятиениң ээзи турган. Авазы, Паулина Эйнштейн (төрүмелинде Кох, [[1858 чыл|1858]]-[[1920 чыл|1920]]) кукурузалар садар шору бай өг-бүлеге төрүттүнген<ref>[http://www.einstein-website.de/biographies/einsteinpauline_content.html Einstein: Science and Religion. Short life history: Pauline Einstein ]</ref>. 1880 чылдың чайынында өг-бүлези Мюнхенче көжүп чоруй барганнар. Аңаа Герман Эйнштейн акызы Якоб-биле электри херекселдери садар улуг эвес 
фирма ажыдып алган. Мюнхенке Альберта Мария деп кыс дуңмазы төрүттүнген (Майя, 1881-1951).

Эйнштейн эге билигни тус черниң католиктиг школазынга алган. Ооң бодунуң сактыышкыннарындан алырга ол бичиизинде ханы шажынчы байдалдыг турган, оон тура 12 харлыында адырылган. Эртем номнары номчуп тургаш ол [[Библия]] номунда бижип каан чүүлдер шынга дүүшпес, а күрүне аныяк салгалды мегелээр сагыштыг деп билген. Ол бүгү ону бот бодалдыг болгаш авторитеттерге кезээ каралыг хамааржыр кылдыр болдурган<ref>[http://www.einsteinandreligion.com/freethink.html Einstein: Science and Religion. Becoming a Freethinker and a Scientist]</ref>. Сөөлүнде ол бичии турда эң күштүг чүүлдер дээрге компас, Евклидтиң [["Начала"]] оон Иммануил Кантдың "Арыг угаанның шүгүмчүлели" турган деп сагынган. Оон аңгыда ол авазының чугаалааны-биле алды харлыындан эгелеп скрипкага база ойнап эгелээн. Назынынының иштинде ол хөгжүмге сундулуун кагбаан. 

==Тайылбыр==
<references/>


{{stub-meta}}
{{Очулдурар|ru|Альберт Эйнштейн}}


[[Аңгылал:!Main category|Э]]
[[Аңгылал:Физика|Э]]
[[Аңгылал:Эртемден|Э]]
