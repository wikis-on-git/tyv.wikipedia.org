{{Кижи
}}
'''Мария Кристина Элеонора Прохазка''' ({{Lang-de|Marie Christiane Eleonore Prochaska}}; 11 март 1785), {{Төрүттүнген чери|Потсдам}} — 5 октябрь 1813, Данненберг) — прусс шеригде бир дугаар эки турачы херээжен шеригжи, кавалерист, Герман чоннуң маадыры.

== Намдары ==
Бай эве спрусс гвардейжи сержантының уруу. Авазы чок болган соонда, ачазы ону чаш уругларга шериг приюдунче берипкен, аңаа ол соонда барып чалчалап ажалдай берген.

Бичии тургаш-ла, ол [[Наполеон I|Наполеоннуң]] дарлалындан хосталыышкын чедип алыр дайынны улуг сонуургалдыг шинчилеп турган. 28 харлыында Август Ренц деп эр аттыг эки турачы  кылдыр Адольф фон Лютцовтуң француз шеригниң артындан халдап чоруп турган 1-ги егерь батальоннуң составынче кирип алган. 

== Маадырлыг чоруу ==
Эгезинде шериг оркестринге чедип келген, ооң соонда кавалерияже киирген. Прусс шеригниң сотавында Наполеоннуң жериинге удур эр кижи болуп дайылдыжап турган.

1813 чылдың сентябрьда Вестфалияга Гёрде чанынга дайынга дайынчы балыгланган эжин үндүр сөөртүп бар чыткаш, боду балыгланган. Фронтунуң эмчилери ону кыс кижи деп дораан тодарадып кааннар. Ынчангаш Данненбергте эмчиже ону чоргускан, аңаа балыгларындан 1813 чылдың октябрь 5-те чок болган.

Дидим болгаш маадырлыг чоруу дээш ону Постдамдан Жанна д’Арк деп адай берген. Чоорту Элеонора Прохазканың овур-хевири Наполеонга удур хосталыышкын дээш дайынның сүлдези апарып, Германияга чоннуң маадыры кылдыр хүндүледип чоруур апарган.

== Сактыышкын ==
Аңаа шүлүктер, калбак чогаалдар тураскааттынган.  Людвиг ван Бетховен аңаа тураскаадып аялга база бижип каан.

1865 чылда Данненбергте Ыдык Анна аттыг хөөрде ооң чевээнде тураскаал тургустунган. Потсдамда Элеонора Прохазканың чырык адынга тураскаал туткан, а ооң бажыңы музей апарган.

== Галерея ==
<gallery widths="300" heights="300">
Файл:Die Gartenlaube (1863) b 597.jpg|Элеонора Прохазканың өлүмү деп чурук, 1863 чыл
Файл:Denkmal Eleonore Prohaska.jpg|Постдамда Элеонора Прохазканың тураскаалы
</gallery>

== Демдеглелдер ==
{{Примечания}}

== Шөлүглер ==

* [http://www.potsdam-abc.de/verzeichnis/objekt.php?mandat=41383 Eleonore-Prochaska-Denkmal]{{ref-de}}
[[Аңгылал:Октябрьның 5 мөчээн]]
[[Аңгылал:Марттың 11 төрүттүнген]]
