'''Агглютинативтиг дылдар''' ({{Lang-la|agglutinatio}}-дан - ''чыпшырыышкын'') - сөс өскерлиишкининиң кол хевири агглютинация (ангы-ангы [[Формант|формантыларның]] ([[Суффикс|суффикстерниң]], [[Префикс|префикстерниң]]) сөске коштунуп турары) болуп турар чыскаалдыг дылдар.

Агглютинативтиг чыскаал [[Флективтиг дылдар|флективтиг]] чыскаалга удурланышкак. Флективтиг дылдарда формант бүрүзү хары угда ийи-үш чарылбас уткалыг (чижээ, [[Падеж|падежи]], [[Сан категориязы|саны]], [[Аймак категориязы|аймаа]] болгаш о.д.ө). Кол чүве, агглютинативтиг дылдарда формант ангылаттынмас бүдүштер тургуспайн турар болгаш өске формантыларның аайы-биле хевирин өскертпейн турар.

Сөс өскерлиишкини агглютинативтиг арга-биле чорбайн турар дылдарны [[Флективтиг дылдар|флективтиг]] дээр. Оларның тускай шынары болза формантыларның чангыс бүдүн чүүл апаргаш шуут өскерли бээри болуп турар.

[[Синтетиктиг дылдар]] дээрге сөс өскерлиишкини бар дылдар. Болганчок, дылда сөстерниң өскерлип турар кол принцивин тодарадыры берге. Синтетиктиг дылдар, чижелээрге, ниитизи-биле флективтиг болбушаан, чымдык агглютинативтиг элементилерлиг болуп болур.

Анаада, агглютинативтиг дылдарда чынгыс сөс эңдере суффикстер азы морфемаларлыг болур. Ооң кадында, дүрүм сагыттынмайн турар таварылга минималдыг болур. Чижээ, флективтиг [[Орус дыл|орус дылда]] 10 хире [[Шын эвес кылыг сөзү|шын эвес кылыг сөстери]] бар, агглютинативтиг [[Япон дыл|япон дылда]] 2 шын эвес кылыг сөзү, а [[Тыва дыл|тыва дылда]] шын эвес кылыг сөзү чок.

[[Түрк дылдар|Түрк]], чамдык [[Фин-угор дылдар|фин-угор]], [[Моол дыл|моол]], [[Тунгус-маньчжур дылдар|тунгус-маньчжур]] дылдар, [[Көрей дыл|көрей]] дыл, япон дыл, [[Грузин дыл|грузин]] дыл, [[Баск дыл|баск]] дыл, [[Абхаз-адыг дылдар|абхаз-адыг]], [[Нахск-дагестан дылдар|нахск-дагестан]] дылдар, [[Бурушаски дыл|бурушаски]] дыл, [[Дравидий дылдар|дравидий]] дылдар, чамдык [[Индей дылдар|индей]] болгаш чамдык [[Африкан дылдар|африкан]] дылдар агглютинативтиг дылдар болуп турар.

Хөй кезии [[кылымал дылдар]] — ооң аразында [[планныг дылдар]] ([[:ru:Эсперанто|эсперанто]], идо) — база агглютинативтиг болуп турар.

Хөй кезии дылдар [[конвергенттиг эволюция]] байдалдарынга сайзырап тураган. Агглютинативтиг дылдар флективтиг дылдарже шилчип, дараазында  [[Аналитиктиг дылдар|аналитиктиг дылдарже]] шилчип, улаштыр [[Изоляциялаар дылдар|изоляциялаар дылдарже]] сайзырап, оон түңнелинде дедир агглютинативтиг дылдарже эглип турган деп санал бар.

== Чижектер ==

* [[казах дыл]]: «эштеримге» — ''достарыма'' (''дос —'' «эш», -''тар —'' хөйнүң санының кожумаа, ''-ым'' — 1-ги арынның хамаарылга кожумаа, ''-а'' - бээриниң падежиниң кожумаа);
* [[татар дыл]]: «чагааларында» — ''хатларында'' (''хат'' — «чагаа», ''-лар'' — хөйнүң санының кожумаа, ''-ын'' — 3-кү арынның хамаарылга кожумаа, ''-да'' — турарының падежиниң кожумаа).

== Тайылбыр ==
