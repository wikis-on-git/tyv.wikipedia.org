{{Кижи}}
'''Леонтина Тереза Коэн''' (Петке; разведчик шолазы — Хелен Крогер; 11января 1913 чылдыӊ январь 11, Адамс, Массачусет штады, АКШ — 1992 чылдыӊ декабрь 23, Москва) — Америка чуртуг совет разведчик-нелегал, Совет Эвилелинниӊ маадыры, 1996 чылда. (чок болганда тывыскан.).

== Допчу-намдары. ==
1913 чылдыӊ январь 11-де еврей ѳг-бүлеге тѳрүттүнген. Ада-иези Польшадан Америкаже кѳшкен болуп турар. Леонтина чалыы чылдарында профэвилелдиӊ идекпейлиг кежигүүнү чораан. Уруг Американыӊ коммунистиг партиязыныӊ кежигүүнү база. Ашаа Моррис Коэн биле Нью-Йорка антифашистер митингизинге таныжып алган. 1940 чылда ашаанныӊ соондан ССРЭ-ниӊ разведказынга элзеттирген. Ийи дугаар Делегей дайынында ССРЭ-ниӊ даштыкы разведказынга харыылза агентизи болуп ажылдап турган. Москванныӊ даалгазы биле уш ай тургузунда Канададан уранныӊ хевирлирен тып шыдапкан. 1945 чылдыӊ августа Альбукер хоорайже кѳже берген. Ол хоорайдан ырак эвесте АКШ-тын атом бүдүрер чажыт лабораториязы бар чуве дир. Лос-Аламостан ында турар совет агентилерниӊ бирээзинден Москваже элээн каш унелиг материалдарны Манхеттен проектизинге хамаарыштыр дамчыткан. 1949 чылда ашаа-биле совет разведкага Рудольф Абельдин харылзаалакчылары кылдыр ажылдааннар. 1950 чылда олар ССРЭ-же дезер ужурга таваршканнар. 1954 чылда ашак-кадайны Великобританиеже харылзаа-радистери кылдыр чоруттурганнар. Оларнын кылган ажылынныӊ туннелинде ССРЭ-нин разведказы ракета чепсээнге хамаарыштыр унелиг медээлерни алганнар. 1961 чылда совет резидентуранныӊ ажлынга частырыглар тургустуна бээрге, Коэннерни британ МИ-5 тудуп алган. Суд шииткелинге ашаа Кононга 25, а Хеленге - 20 чыл кеземче бергеннер, ынчалза-даа ССРЭ-нин күрүнези оларны туттурган МИ-5 разведчии Джеральд Брука орнап алганнар. Аныяктар Москвага чуртай бергеннер. Леонтина Тереза Коэн сѳѳлгу хуннеринге чедир даштыкы арзведка эргелелинге ажылдап турган. Тускай даалгаларны кууседип турган. Ѳске Европа чуртарынче үнүп, чажыт разведчиктерге ужуражыышкыннарны кылып турган. 1992 чылда декабрь 23- те Леонтина Коэн чок болган. Москваннын Ново-Кунцевская хѳѳрүнде ажааган.

== Шаӊналдары. ==
Чуртуӊ айыыл чок чоруунга ажыктыг тускай даалганы бодуннуӊ амы-тынын харамнанмайн күүсеткени дээш 1996 чылдыӊ июнь 15-те РФ президентизинниӊ дужаалы биле Леонтина Коэнге (чок болганда) Россия Федерациязынныӊ Маадыры атты тывыскан. 
ССРЭ-ниӊ айыыл чок чоруунга ажыктыг тускай даалганы бодуннуӊ амы-тынын харамнанмайн күүсеткени дээш Кызыл Тук ордени база Чоннарнын найыралы орден биле шаӊнаан.

== Номнар.==
Антонов В. С., Карпов В. Н. Тайные информаторы Кремля. Женщины в разведке. — М.: Гея итерум, 2002. — 320 с. — (Рассекреченные жизни). — 5000 экз. — ISBN 5-85589-011-2.

== Шѳлүлгелер. ==
Коэн, Леонтина Тереза. Сайт «Герои страны».
Леонтина Тереза Коэн на сайте СВР
Могила на Кунцевском кладбище, уч.10

[[Аңгылал:Россия Федерациязынныӊ Маадырлары]]
