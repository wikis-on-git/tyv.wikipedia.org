== Лира деп сылдыстар бөлүүнүң туружу ==
Чайгы дээрге дүн ортузунда зенитке<ref>Зенит - дээр бөпүрүүнүң эң бедик точказы.</ref> турар ак-көксүмээр '''Вега''' деп сылдысты тып алгаш, ону барымдаалап, '''Лира деп сылдыстар бөлүүн''' тып ап болур. Лира деп бичии сылдыстар бөлүү [[Начын (Геркулес) деп сылдыстар бөлүү|Геркулес деп бөлүк сылдыстарның]] чөөн талазында турар. Ол сылдыстар бөлүүнде 40 хире сылдыстар ниитизи-биле көстүп турар. Оларның эң чырыы - '''Вега'''. Ооң чырыы [[Сылдыстарның хемчээли|0,1 сылдыс хемчээлинге]] дең. Оон аңгыда беш сылдыс үшкү болгаш дөрткү сылдыс хемчээлинге дүгжүр. Оларның дөртү шын параллелограммны тургузуп турар.[[File:Лира деп сылдыстар бөлүү.png|thumb|Лира деп сылдыстар бөлүү]]
<br />
== Вега сылдыс ==
Ол сылдыстар бөлүүнде солун сылдыстар база хөй. Астрономнар бир-ле дугаарында '''Вегага''' чедир хемчээлди тодаратканнар. Ону 1837 чылда шылгараңгай орус астроном, [[Пулков обсерваториязы|Пулков обсерваториязының]] директору [[Струве Василий Яковлевич|В.Я. Струве]] кылган. Лираның α (альфа) сылдызын хайгаараарга кончуг солун, ооң чырыы 3,8 сылдыс хемчээлинге дең. Ол сылдыс бот-боттарындан дуганың 3 минута 30 секундазынга ырак дакпыр  сылдыстан тургустунган. Оларның чырыы 4,7 болгаш 4,5 сылдыс хемчээлдеринге дүгжүр. Ол дакпыр сылдыстар боттары тус-тузунда база дакпыр-дакпыр сылдыстардан тургустунганын эң бөдүүн телескоп-биле безин көрүп болур.
<br />

== Тайылбырлар ==
<references/>

== Дөзү ==
# Сат М.С. Шелк невытканный (Тии чок торгу). Рассказы по астрономии. - Кызыл: Тувинское книжное издательство, 1983. - 152 с.


[[Аңгылал:!Main category|Л]]
[[Аңгылал:Астрономия|Л]]
[[Аңгылал:Сылдыстар|Л]]
