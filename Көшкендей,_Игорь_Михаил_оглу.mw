{{Кижи
 |дата рождения        = 
 |дата смерти          = 
 |чуруу          = Кошкендей, Игорь Михайлович.JPG
}}
'''Көшкендей Игорь Михаил оглу''' ({{lang-ru|Игорь Михайлович Көшкендей}}; 1978чылдың май 9-та [[Улуг-Хем кожууну|Улуг-Хем кожуунунуң]] Арыскан суурунга төрүттүнген) – [[Тыва Республика|Тыва Республиканың]] алдарлыг ыраажызы болгаш билдингир хөөмейжизи.

Көшкендей Игорь Михаил оглу Тыва Республиканың алдарлыг хөөмейжизи<ref>Сузукей В.Ю., Тумат Ч.С. Хоомейжи Республики Тыва. — Кызыл, 2015.</ref>, «Душа России» деп [[Россия|Россия Федерациязының]] чазааның шаңналының эдилекчизи<ref>Обладатель премии Правительства РФ "Душа России" Кошкендей И.М..</ref>, Тыва Республиканың эртинелиг кижизи деп атты эдилеп чоруур. Оон аңгыда хөй-хөй фестивальдарның, конкурстарның, көшкүн чоннарның этномузыкалдыг симпозиумнарның болгаш өске-даа концертерниң Гран-При эдилекчизи болуп турар. «Чиргилчин» деп ансамбльдың башкарыкчызы болгаш ыраажызы. Амгы үеде «Тыва үндезин культура» төвүнүң даргазы кылдыр ажылдап чоруур<ref>Директор Центра тувинской культуры. Официальный сайт ГБУ "Центр развития тувинской традиционной культуры и ремесел".</ref>.

==Намдары==
Игорь Көшкендей 1978 чылдың май 9-та [[Улуг-Хем кожууну|Улуг-Хем кожууннуң]] Арыскан суурунга төрүттүнген. Ооң келир үеде хөөмейжи болуру школадан тура эгелээн. 1993 чылда Тыва республиканың [[Кенденбиль, Ростислав Докур-оолович|Р.Кенденбиль]] аттыг уран-хөгжүм ортумак школазының [[Хөөмей|«Хөөмей»]] салбырын дооскан. 1993 чылдан 1997 чылга чедир Кызылдың уран-чүүл училищезиниң үндезин хөгжүм херекселедер салбырының [[Игил|«Игил»]] болгаш «Хөөмей» клазынга өөренип турган. Студенти чылдарында ол «''Чаңгы-Хая''» деп ансамбльга ойнап турган. 1995 чылда [[Чадаана|Чадаана]] хоорайга болган «''Хөөмей-95''» деп республика чергелиг мөөрейге Гран-при шаңналының эдилекчизи болган. 1996 чылда «''Чиргилчин''» деп делегейде билдингир этно-хөгжүм бөлүүнүң ыраажызы болуп, а дараазында ол бөлүктүң башкарыкчызы апарган. [[Тыва Национал Оркестр|Тыва национал оркестриниң]] тургустунуп келгенинден-не Игорь Көшкендей ооң кол ыраажыларының бирээзи болуп турар.

==Демдеглелдер==


[[Аңгылал:Тыва]]
[[Аңгылал:Хөөмейжи]]
[[Аңгылал:Хөгжүм]]
[[Аңгылал:Ыраажы]]
[[Аңгылал:Уран чүүл]]
