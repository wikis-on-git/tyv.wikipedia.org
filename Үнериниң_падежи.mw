'''Үнериниң падежи.'''

Чүве ады үнериниң падежинде турунда ооң кожумаа ''-дан'' деп слогтан бүткен болур.
{| class="wikitable"
|-
! Дөстүң сөөлгү үнү !! Кожумактың янзылары !! Чижектер
|-
| дүлей болза || -тан -тен || хаштан эъттен
|-
| ажык азы ыыткыр болза || -дан -ден || оваадан өгден
|}

{| class="wikitable"
|-
! Айтырыглары !! Чижээ
|-
| кымдан? кымнардан?<br />чүден? чүлерден?<br />кайыын? ~ кайын? || малчындан, малчыннардан<br />хемден, хемнерден<br />хемден
|}

Үнериниң падежиниң хевиринде чүве аттары дараазында уткаларны илереткен чоруур:

1. Кылдыныгның үнер черин (туружун) азы үнер дөзүн көргүзер: ''институттан келир, эжинден алыр, солундан номчуур''. Уткаларныга дүүштүр үнериниң падежинде чүве аттары домакка байдал азы немелде бооп кирер.<br />
Чижектер.
* Улуг ак бажыңдан хөй улус үнүп келди. Маадыр Новосибирскиде таныжындан бандероль алган.
<poem>
Айлаң куш дег мээң ырым
Аалдар кезип, дээрден бедиир.
        (Джамбул. Орден ап тургаш… Очул. С. Самба-Люндуп.)
</poem>

2. Чүвениң чүүден бүткенин көргүзер: ''даштан чазаар, ыяштан кылыр, мөңгүнден бүткен''. Мынчан чүве аттары домакка немелде бооп кирер.<br />
Чижектер.
* Музейде даштан чазаан, хүлерден куткан делгеглерни сонуургап көрдүвүс. А. С. Пушнинниң тураскаалын хүлерден шуткуп кылган.

3. Кылдыныгның чылдагаанын илередир: ''сооктан доңар, хаттан саглаңнаар, изигден кааңнаар''. Мынчан чүве аттары домакка чылдагаан байдалы болур.<br />
Чижек.
* Изигден даглар куурарып саргара берген.

4. Кылдыныгның долу эвес азы ниити объектизин көргүзер: кылдыныг чок-ла болза объектининиң чамдыызынга дээр, чок-ла болза тодаргай эвес: ''шайдан хайындыр, хлебтен сат, чагаадан бижи, кинодан көр''. Мындыг каттыжыышкыннарда кылыг сөзү хөй кезиинде дужаал наклонениезиниң хевиринге чоруур. Чүве ады болза немелде, дорт немелдениң бир янзызы бооп домакка кирер.<br />
Чижектер.
* Аалчыларга шайдан кудуп көрүңер. Суггатчылар хүнезинден эки белеткеп алзыннар.
 
5. Кылдыныгның субъектизин илередир. Үнериниң падежинде чүве ады ылаңгыя тоолдарга,  эвээш таварылгада литературлуг дылга кол сөс кылдыр хереглеттинер.<br />
Чижек.
* Хуралдан чугула шиитпир хүлээп алган.

6. ''Ыңай, бээр, соңгаар, бурунгаар'' деп сөстер-биле база эгеле- деп кылыг сөзү-биле кады үнериниң падежинде чүве ады кылдыныгның туружун болгащ үезин көргүзер: ''дагдан бээр, дүъштен соңгаар, бугадан ыңай''.<br />
Чижек.
* Шагаан-Арыгдан бээр хар чагбайн-дыр. Июльдан соңгаар дыштанып чордувус.

7. ''Өске, башка'' деп сөстер-биле кады үнериниң падежинде чүве ады тускай бөлүглел бооп чоруур.<br />
Чижек.
* Мында чойгандан өске кандыг-даа ыяш өзүп турар.

8. ''Эвээш, көвей ~ хөй'' деп сөстер-биле кады чорааш, үнериниң падежинде чүве ады домакка немелде болур.<br />
Чижек.
* Бо арыгда чыжырганадан хөй чүве чок.

9. Домакка доора немелде бооп чоруур: ''аңдан ховартаар, ажылдан муңзанмас, бергелерден далдаравас, адыгдан коргар''.<br />
Чижек.
* Бо хем балыктан ховартаан.

10. Үнериниң падежинде чүве аттары тускай шынарларлыг быжыг деңнелгелерге демдек ады-биле база хереглеттинер: ''хардан ак, хандан кызыл''.<br />
Чижек.
* Туктуң өңү хандан кызыл.

11. Үнериниң падежинде чүве ады кижиниң чурттап турар чериниң аайы-биле демдээн  көргүзер. Ындыг чүве ады домакка тодарадылга бооп кирер.<br />
Чижек.
* Чер чарар маргылдаага «Тиилелгеден»  Чимит хамык улусту ашкан.

== Үндезини ==
Ш. Ч. Сат, Е. Б. Салзыңмаа. Амгы тыва литературлуг дыл. (Лексика болгаш семасиология, фразеология, фонетика, морфология). [[Тыва]]ның ном үндүрер чери. [[Кызыл]] — 1980.

[[Аңгылал:Дылдар]]
[[Аңгылал:Тыва дыл]]
