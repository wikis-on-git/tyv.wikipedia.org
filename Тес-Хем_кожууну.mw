[[File:Tyva Tes-Khemsky kozhuun.png|thumb|Тес-Хем кожуун]]

'''Тес-Хем кожууну.'''

1920 чылдарда Тыва Арат Республиканың бир тускай кожууну кылдыр ол тургустунган.

Тес-Хем кожууну [[Эрзин кожууну|Эрзин]], [[Өвүр кожууну|Өвүр]], [[Таңды кожууну|Таңды]] [[Кожуун|кожууннары]]-биле кожа чыдар.

Төп сууру — [[Самагалтай|Самагалтай]]. Тес-Хемниң төвүнден [[Кызыл|Кызыл]] хоорайга чедир 162 км. Тываның өске суурлар тыптырының бир чүс чыл мурнунда Самагалтай суур үндезилеттинген. Ол барык-ла 1,5 век азы 148 чыл дургузунда Тываның Найысылалы болгаш ажыл-агый, культура, эртем, шажын төвү болуп келген.
 
Самагалтай суурнуң тургустунганындан бээр 240 чыл ою 2013 чылда эрткен. Ынчан Самагалтайга республиканың булуң бүрүзүнден, өске черлерден-даа хөй чон чыылган. Самагалтай хүрээзинге мөргүл эрттирер болгаш байырлаар. Кончуг мөгелер, чүгүрүк аъттар болгаш чечен кижилер аңаа илерээр.

== Арбан-суму чизези ==
# Самагалтай сумузу, төп сууру Самагалтай;
# Кызыл-Чыраа сумузу, төп сууру Ак-Эрик;
# Берт-Даг сумузу, төп сууру Берт-Даг;
# О-Шынаа сумузу, төп сууру О-Шынаа;
# Ү-Шынаа сумузу, төп сууру Хөл-Ожуу;
# Чыргаланды сумузу, төп сууру Белдир-Арыг;
# Шуурмак сумузу, төп сууру Шуурмак.
Куран арбаны Шуурмак сумузунга хамааржып турар.

=== Бичии тайылбыр ===
«О-Шынаа» биле «Ү-Шынаа» деп ийи сөстүң эге үжүктерин хурааңгайлаан. Ол ийи сөстүң ёзулуг тыва ады «Орукку-Шынаа» биле «Үстүү-Шынаа» болур. Чүге ол ийи сөс үзүктели бергенил? Маңаа онза тайылбыр херек.

Совет үеде, коммунист орустар, албан бижиктеринге узун сөстерни кызыра шаап алгаш бижиир чаңныг улус турган-дыр. Тыва даргалар, орустарны база кончуг өттүнүер турган. Чижелээрге: ТК — Төп Комитет, күрбанк — күрүне банкызы, Охемчик — Ондар Хемчик (мында Охемчик деп сөс кижи ады хевирлиг). Документиге албан-дужаал чериниң аттарын кызыра шаап бижиирге эптиг болур. Ынчалза-даа, хөлүн эрте бээрге база багай. Тыва чуртунда черлер аттарын хурааңгайлай биже бээрге, ол эки бе?

== Үндезини ==
# [http://gov.tuva.ru/region/msu/776/ Тес-Хем дугайында Тыва Республика чазааның сайтызында.]
# [http://minjust.tuva.ru/msu/27/ Тыва чуртунда хоорай болгаш сумулар чизези.]

{{Тыва Республика}}

[[Аңгылал:!Main category|Т]]
[[Аңгылал:Тыва|Т]]
[[Аңгылал:Кожуун|Т]]
[[Аңгылал:География|Т]]
