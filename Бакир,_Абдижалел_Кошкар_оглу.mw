'''Абдижалел Кошкар оглу Бакир''' ({{lang-kk|Әбдіжәлел Қошқарұлы Бәкір}}; 1940 чылдың январь 23-те төрүттүнген) – Казахстанның хөй-ниити болгаш политиктиг ажылдакчызы, журналист, политиктиг эртемнер доктору (2006), философия эртемнериниң кандидады, профессор.

== Намдары ==
Абдижалел Кошкар оглу Бакир 1940 чылдың январь 23-те Кызылорда облазының Сырдария районунуң Айдарлы деп чурттакчылыг черге төрүттүнген. 

1956 чылда Кызылорда хоорайда майның бири (амгы үеде  Калтай Мухамеджанов) аттыг ортумак школаны дооскан.
 
1963 чылда Н.В. Гоголь аттыг Башкы институдунуң  (амгы үеде Коркыт Ата аттыг Кызылорданың күрүне университеди) литература факультедин шылгаралдыг дооскан. 

1991 чылда «Буржуаз национализмни ажып эртери – ССРЭ-де национал айтырыгны шиитпирлээриниң чугула фактору (Казахстанның дуржулгазынга үндезилээн)» деп темага философия эртемнериниң кандидадының эртем чадазын алыры-биле киирген диссертациязын камгалап алган. 

2006 чылда «Казахстан Республиказының профессионал Парламентизиниң хевирлеттингени: политиктиг анализ» деп темага политиктиг эртемнер докторунуң эртем чадазын алыры-биле киирген диссертациязын камгалап алган. 

1965–1991 чылдарда – нам болгаш комсомол органнарынга аңгы-аңгы харыысалгалыг албан-дужаалдарны ээлеп турган. 

1991–1995 чылдарда – Кызылорда облазының телерадиокомпаниязының даргазы. 

1995–2004 чылдарда – Казахстан Республиказының Парламентизиниң Мажилизиниң  I, ІІ чыыштарының депутады.
 
2005 чылдан эгелеп – Казах гуманитарлыг хоойлу-дүрүм университединиң социал-психология эртемнериниң профессору.

== Шаңналдары ==
* 1968 – Казах ССР-ниң Дээди Чөвүлелиниң хүндүлел бижии
* 1971 – Казах ССР-ниң Дээди Чөвүлелиниң хүндүлел бижии
* 1982 – «Күш-ажылчы шылгарал дээш» медаль
* 1985 – «Казах ССР-ниң Улус өөредилгезиниң тергиини» деп хөрек демдээ
* 1998 – «Астана» деп тураскаал медаль
* 2001 – Казахстан Республиказының хүндүлел бижии
* 2001 – «Казахстан Республиказының тускайлаң чорук чарлаанының 10 чылы» деп медаль
* 2005 – «Казахстан Республиказының Үндезин хоойлузунуң 10 чылы» деп медаль 
* 2006 – «Казахстан Республиказының Парламентизиниң 10 чылы» деп медаль
* 2009 – «Ибрай Алтынсарин» деп хөрек демдээ
* Казахстанның Бирги Президентизиниң «Алтын барыс» деп медалы-биле шаңнаткан

== Айтыглар ==
Орус дыл кырында википедия чүүлүнден очулдурган.
