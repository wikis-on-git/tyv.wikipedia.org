[[Доңгак, Уран Алдын-ооловна]] ([[Тыва АССР]], [[Кызыл|Кызыл х.]], 1963 чылдың май 22 төр.) - [[Тыва Республика|Тыва Республиканың]] гуманитарлыг шинчилелдер институдунуң ([[ТДЛТЭШИ]]) улуг эртем ажылдакчызы, чогаалчы. Литература шүгүмчүзү (шүгүмчүлекчизи, критиги). Филология эртемнериниң кандидады. 

== Намдары ==
1963 чылдың май 22-де Тыва АССР-ниң төвү Кызыл хоорайга төрүттүнген. Кызылдың 2 дугаар ортумак школазын, күрүнениң башкы институдун дооскан. Дооскан школазынга орус дыл биле литература башкылаан, 1990 чылда Тываның дыл, литература болгаш төөгүнүң эртем-шинчилел институдунга литература секторунуң бичии эртем ажылдакчызы апарган. 2000 чылда тыва шүлүк чогаалының дугайында эртем адын камгалап алган.

Амгы үеде ТДЛТЭШИ-де улуг эртем ажылдакчызы.

==Чогаадыкчы ажыл-агыйы==
Чогаал ажылын 1990 чылда эгелээн. [[Сарыг-оол, Степан Агбаан-оглу|С. Сарыг-оолдуң]], [[Сүрүң-оол, Салим Сазыгович|С. Сүрүң-оолдуң]], [[Кюнзегеш|Ю. Күнзегештиң (Кюнзегештиң)]], М. Доржунуң, К. Черлиг-оолдуң, [[Даржай, Александр Александрович|А. Даржайның]] чогаалдарының дугайында сайгарылгаларны, чүүлдерни "Улуг-Хем", "Башкы" сеткүүлдерге, "[[Шын (солун)|Шын]]", "Тываның аныяктары" солуннарга чырыткан. Таңгыт судурларны тыва дылче очулдурар талазы-биле "Ринчен-Самбо" деп очулга бөлүүнүң кежигүүнү.

1999 чылдан бээр Россияның Чогаалчылар эвилелиниң кежигүүнү.

"Национал ёзу-чаңчылда кадагалаарынга болгаш Россия чоннунуң чаңгыс эвин быжыглаарынга улуг үлүг-хуузу дээш" деп Россия чоннарының Ассамблеязының Диплому-биле шаңнаткан. <ref name="nom1">М.Б. Ховалыг «Тываның чогаалчылары / Писатели Тувы». Кызыл, 2001</ref>


==Демдеглелдер==
<references/>

== Дөс ==
#М.Б. Ховалыг «Тываның чогаалчылары / Писатели Тувы». Кызыл, 2001. Ном.


[[Аңгылал:!Main category]]
[[Аңгылал:Тыва эртемден]]
[[Аңгылал:Кижи]]
[[Аңгылал:Тыва чогаалчы]]
[[Аңгылал:Чогаалчы]]
