{{Эртемден
|төрүттүнген хүнү = 29.04.1949
|төрүттүнген чери = [[Красноярск крайның Шушенское районунуң Нижний-Суэтук сууру]]
|эртем деңнели = биология эртемнериниң доктору
|эртем сферазы = үнүш аймааның шинчилели
|ажыл чери = ТывКУ
|альма-матер = [[ТывКУ]]
}}
Дубровский Николай Григорьевич (29.04.1949 чылда төрүттүнген) — биолог-эртемден, биология эртемнериниң доктору, профессор.
Тыва Республиканың эртем талазы-биле алдарлыг ажылдакчызы, Тыва Республиканың өөредилге талазы-биле алдарлыг ажылдакчызы, ТывКУ-нуң хүндүлүг профессору, Россия Федерациязының дээди профессионалдыг өөредилгезиниң хүндүлүг ажылдакчызы. Кызылда күрүнениң пеагогика институдунуң доозукчузу.

Тыва Республиканың күш культура болгаш спорттуң тергиини, Пётрнуң эртем болгаш уран-чүүл академиязының кежигүнү, «Орус ботаниктиг ниитилелдиң» кежигүнү, Делегей чергелиг педагогиктиг өөредилгениң эртем академиязының академии.

Дээди хуралдың (парламент) депутады (2000—2006), Тываның күрүне университединиң ректору (1999—2009).

== Намдары ==
Дубровский Николай Григорьевич 1949 чылдың апрель 29-та Красноярск крайның Шушенское районунуң Нижний-Суэтук суурунга төрүттүнген. 1967 чылда Кызылдың №11 ортумак школазын дооскан. 1971 чылда Кызылда күрүнениң педагогика институдунуң биология-химия факультединче кирип алган, 1976 чылда эки дооскаш, «Биология болгаш химия башкызы» деп эртемниг болган. Томуйлаашкын соонда институтка «Агробиостанцияның» директору кылдыр артып калган. 1978 чылда "Ниити биология" кафедразының ассистентизи кылдыр ажылдай берген. 1981 чылда Н. К. Крупской аттыг Москва облазының педагогика институдунуң "Ботаника" кафедразының аспирантуразынче кирип алгаш, 1984 чылда оозун доозуп алган. 1999 чылдың ноябрьдан 2009 чылдың августка чедир Тываның күрүне университединиң ректору чораан. 2000 чылдан Тыва Республиканың Дээди хуралының (парламент) депутады. 2002 чылдан 2006 чылдарда Тыва Республиканың Дээди хуралының төлээлекчилер палатазының депутады чораан. 2010 чылдан Тываның күрүне университединиң чанынга ботаниктиг сад тургузар дээш ажылдап турган, Тываның күрүне университединиң ботаниктиг садының директору, Биология болгаш экология кафедразының профессору.

[[Аңгылал:Тываның күрүне университединиң доозукчулары]]

[[Аңгылал:Тываның күрүне университединиң башкылары]]
