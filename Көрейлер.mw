[[File:Korean wedding-Hollye-03-cropped.jpg|thumb|Куда үезинде көрейлер]]

'''Көрейлер''' — Көрей чартык ортулуктуң үндезин чону.

[[Соңгу Көрея|Соңгу]] болгаш [[Мурнуу Көрея]]да боттарын аңгы кылдыр адаар: Соңгу Көреяда чосон сарам (кор. 조선 사람) деп адаар, а Мурнуу Көреяда хангук сарам (кор. 한국 사람) деп адаар.

Антропологиязы-биле алырга моол расаның чөөн-азият адырынга хамааржыр. [[Көрей дыл]] кырынга чугаалажыр (көрей дыл бодунуң синтаксистиг тургузуу-биле түрк, моол болгаш тунгус-манжур дыл бөлүктеринге чоок, ынчалза-даа төрел дылдары чок).

Көрейлер аразында нептереңгей чүдүлгелер дээрге: конфуцианство, [[Буддизм деп чул?|сарыг шажын]], [[христианство]], [[Хамнаашкын|шаманизм]], ынчалза-даа колдук кезии чүдүлгеге сүзүк чок болуп турар. Соңгу Көреяда чурттап чоруур чон күрүне политиказы дээш шажынга бүзүреп болбас.

== Чоннуң саны ==
Көрей чон ийи аңгы күрүнелерде чурттап турар: Соңгу Көреяда (Көрей Демократ Арат Республика, {{lang-ru|Корейская Народно-Демократическая Республика}}, {{lang-ko|.조선 민주주의 인민 공화국}}) 2013 чылдың чизези-биле алырга 25 300 000 кижи болуп турар, а Мурнуу Көреяда (Көрей Республика, {{lang-ru|Республика Корея}} , {{lang-ko|대한민국}}) 50 617 045 санныг кижи. 7 хире миллион көрейлер даштыкыда чурттап чоруур, оларның хөй кезии [[АКШ|Американың Каттышкан Штаттарында]], [[Япония|Японияда]] болгаш [[Кыдат|Кыдатта]]. Биче санныг диаспоралары база аңгы-аңгы чурттарда амыдырап чоруур<ref name="link1">[http://kosis.kr/nsportalStats/nsportalStats_0102Body.jsp?menuId=1&NUM=1 Statistics Korea]</ref>.

==Көрея ортулуктуң даштында көрейлер==
Чедиден ажыг сая (7 миллион) көрейлер Көрей ортулуктуң даштында чурттап чоруур. Оларның хөй кезии [[Кыдат]], [[Япония]], [[Чаа Зеландия]], [[Австралия]], [[Узбекистан]], [[Казахстан]], [[АКШ]]-та амыдырап-чурттап турар. 

Корё сара́м (кор. 고려 사람 (高麗人) «народ Корё», «Көрей улузу») — эрги [[ССРЭ]]-ниң күрүнелеринде чурттап чоруур көрей чоннуң боттарының аңгы ады. Оларның ада-өгбези дээрге шаандагы Кочосон деп көрей күрүнениң (амгы РФ-тың биле Кыдаттың девискээри) иштинге чурттап турган, азы болза 1860 чылдар үезинде орус чуртунче эглип келген, ылаңгыя Ыраккы Чөөн чүкче, көрейлер бооп турар. Оларның чамдык кезии Сахалинче Япон шеригниң хайы-биле келген бооп турар. Россия иштинде болгаш СНГ чурттарының көрейлери боттарының диалектизинге чугаалажыр. 

==Дөзү==
<references />


{{stub-meta}}

[[Аңгылал:География]]
[[Аңгылал:Чон]]
[[Аңгылал:Көрейлер]]
