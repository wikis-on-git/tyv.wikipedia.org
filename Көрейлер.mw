Көрейлер Көрей чартык ортулуктуң үндезин чону-дур.
[[File:Korean wedding-Hollye-03-cropped.jpg|thumb|куда үезинде көрейлер]]
Соңгу Көрея болгаш Мурнуу Көреяда боттарың аңгы кылдыр адаа: Соңгу Көреяда чосон сарам (кор. 조선 사람) деп адаар, а Мурнуу Көреяда хангук сарам (кор. 한국 사람) деп адаар.

Антропологиязы-биле алырга моол расаның чөөн-азият адырынга хамааржыр. Көрей дыл кырынга чугаалажыр (көрей дыл бодунуң синтаксистиг тургузуу-биле түрк, моол болгаш тунгус-манжур дыл бөлүктеринге чоок, ынчалза-даа төрел дылдары чок).

Көрейлер аразында нептереңгей чүдүлгелер дээрге: конфуцианство, сарыг шажын, христианство, шаманизм, ынчалза-даа колдук кезии чүдүлгеге сүзүк чок болуп турар. Соңгу Көреяда чурттап чоруур чон күрүне политиказы дээш шажынга бүзүреп болбас.

== Чоннуң саны ==
Көрей чон ийи аңгы күрүнелерде чурттап турар: Соңгу Көреяда (Көрей Демократиктиг Арат Республика, рус.Корейская Народно-Демократическая Республика, кор.조선 민주주의 인민 공화국) 2013 чылдың перепизи-биле алырга 25 300 000 кижи болуп турар, а Мурнуу Көреяда (Көрей Республика, рус.Республика Корея , кор. 대한민국) 50 617 045 санныг кижи. 7 хире миллион көрейлер даштыкыда чурттап чоруур, оларның хөй кезии Американың Каттышкан Штаттарында, Японияда болгаш Кыдатта. Биче санныг диаспоралары база аңгы-аңгы чурттарда амыдырап чоруур.

[[Аңгылал:География]]
[[Аңгылал:Көрейлер]]
