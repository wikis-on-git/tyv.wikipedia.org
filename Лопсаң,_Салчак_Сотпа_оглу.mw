'''Лопсаң Салчак Сотпа оглу''' ({{lang-ru|Лопсан Салчак Сотпаевич}}) (1909-1965чч) – [[Тыва дыл|тыва дылдың]], бижиктиң баштайгы эртем шинчээчилериниң аразында билдингир, сураглыг кижи.

== Намдары ==
Лопсаң Салчак Сотпа оглу 1909 чылдың апрель 5-те [[Бай-Тайга кожууну|Бай-Тайга кожууннуң]] [[Кызыл-Даг суур (Бай-Тайга)|Кызыл-Дагга]] ортумак шыдалдыг, хөй ажы-төлдүг араттың өөнге төрүттүнген. 

=== Эртем-билии ===
Ол 12 харлыг турда бижикке өөредир дээш ада-иези Көөп-Сөөк хүрээзинге аппарып киирип каан. 3 чыл өөренгеш, оон чорупкан. [[Кызыл|Кызылга]] нам сургуулунга [[моол]] бижикти, санның дөрт бөдүүн аргазын, география, политбилигни өөренген.

1927 -1931 чылдарда Чөөн-Чүктүң ажылчы чоннарының коммунистиг университединге (КУТВ) өөренген.

=== Ажыл-чорудулгазы ===
1929-1930 чылдарда Тыва национал бижиктң төлевилелин кылып турган комиссиянң ажылынга КУТВ-ниң бөлүк студентилери – Салчак Лопсан, Сат Бугажык, Николай Товарищтай, Даниил Данзын-оол идекпейлиг киржип турганнар. 1930 чылдың май айда төлевилел бижикти, чаа номнарны Тываже эккеп чораан экспедицияның хелемечизи кылдыр Лопсан Салчак ажылдаан. КУТВ-туң проректору Л.Д. Покровскийниң башталгазы-биле 1931 чылда КУТВ-ни дооскаш чанып келген. 

1932 чылда баштайгы "Тыва-орус тойул бижии" (словарь) тургузуп, парлап үндүрген.  

Тыва бижикти латинчиткен [[Алфавит|алфавиттен]] орус алфавитче шилчидер дугайында илеткелди эң баштай ССРЭ-ниң Эртемнер Академиязының Ленинградта Дыл болгаш угаан-бодал институдунга 1941 чылдың июнь айда кылган.

=== Репресияга таварышканы ===
1949 чылда ону СЭКП-ти кежүгүнүнден «буржуаз-националистиг болгаш намның ажылынга дүүшпес чугаалары дээш» үндүрген.  Оон эгелээш ону кайнаар-даа ажылче киирбьейн турган. Реалбазага хлеб быжырар черге кирип ажылдай берген. Өг-бүлезинге халалыг улуг хилинчек-човулаң эгелээ, 1955 чылга чедир үргүлчүлээн. 1955 чылда ону катап СЭКП кежүгүнүнге киирген, Шын солуннуң литературлуг ажылдакчызы, очулдурукчу кылдыр хүлээп алган, ынчалза-даа эртем ажылынче ону ооң соонда чагдатпаан. ССРЭ-ниң журналистер чөвүлелиниң кежигүнү болган. 

== Дөзү ==
# [http://museum.tuva.ru/?p=1428 Салчак Лопсан]
# [https://tuvapravda.ru/post/sudba-salchaka-lopsana Судьба Салчака Лопсана]

[[Аңгылал:Эртемден]]
