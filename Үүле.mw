[[Үүле]], '''карма''' ({{lang-ru|Карма}}, {{lang-sa|Karma}}; адаары: {{lang-bo|Ле}}) - сарыг шажын философиязында чылдагаан болгаш түңнел аразында харылзаазын тайылбырлаан бүгү октаргай хемчээлдиг хоойлу.


== Үүлениң шынарлары ==


1. Үүлениң түңнели тодаргай болур. Үүле дугайында кысказы-биле чугаалаар болза, кижи эки-даа багай-даа кылган чүүлдерин сөөлүнде барып боду эдилээри ол болур: эки кылган үүлези эки түңнелдиг болуп, багай кылган үүлези багай түңнелдиг болуп илереп келир. Чижээлээрге, ажыг перецтиң үрезинин тарып каар болза, ооң чемижи база-ла ажыг болур, чигирзиг үнүштүң үрезинин тарыырга, оон чигирзиг чемиш үнери-биле дөмей.

2. Үүле улгадып өзер. Бичии-даа буянныг үүле кылырга, кижиниң буян-кежии кызыгаар чок улгадыр. Бичии-даа нүгүлдүг үүле кылырга, кызыгаар чок улгадып, шыдажыр арга чок човулаңга чедирер.  

3. Кылбаан үүлезиниң түңнелинге дужары болдунмас. Чылдагаанын тургузуп, буян чыгбаан болза, аас-кежиктиг болуру болдунмас, нүгүлдүг үүле кылбаан болза, човулаңга дужары болдунмас. Ынчангаш кандыг-даа аас-кежик бистиң буянныг үүлевистен кээп турар база кандыг-даа човулаң бистиң нүгүлдүг кара үүлевистен кээп турар.

4. Бир кылган үүлениң түңнели кайнаар-даа чиде бербес. Чамдыкта нүгүл-хүрүмнүг үүле кылырга, човулаң-хилинчекке дораан таваржыр, а бир чамдыкта хилинчек-човулаң дораан келбес-даа болза, алызында барып, ооң түңнелинге кижи ыяп-ла таваржыр. Буянныг үүле кылган болза, кажан-бир албан ооң түңнелинге дужуп, аас-кежиктиг, аянныг түңнелге дужар.


== Ак үүле болгаш кара үүле ==

Кижилер болгаш өске-даа дириг амытаннарның аас-кежикти канчап чедип алырыл база хилинчек-човулаңга канчап таварышпазыл деп күзелдери дөмей. Ынчалза-даа олар аас-кежикти чедип алырының чылдагааннарын билбейн чоруурлар. Бүгү-ле болуп турар хилинчек-човулаңның: аарыг-аржыктың, айыыл-халаптың, дайын-чааның үнүп турар чылдагааны - он нүгүлдүг кара үүледе:

Он кара үүле үш 

== Дөзүк ==
#Геше Лобсаң (Ловзаң) Тхүптен. "Чырык дуза - 3. Сүзүк болгаш дагылга". Тыва дылда. Кызыл: ОАО "Тываполиграф", 2012 - 200 а.

[[Аңгылал:!Main category|Ү]]
[[Аңгылал:Буддизм|Ү]]
[[Аңгылал:Сарыг шажын|Ү]]
