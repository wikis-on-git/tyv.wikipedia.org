'''Эне''' — кырган-ава. Кырган-авазын кый дээрде, азы аңаа бир чүве чугаалаар дээнде "эней" дээр.

== Сөстүң утказы ==
=== [[Тыва дыл]] ===
Тожу биле Тере-Хөл улузу ''эне'' деп сөс-биле чүгле ''авазының авазын'' адаар турган.
Сеңгел улузунуң чугаазында ''эне'' дээрге ''ада'' азы ''ие кижиниң авазы'' бооп турар.

=== Шор дыл ===
Шор чоннуң чугаазында эне дээрге ''ие кижи'' бооп турар.

=== Алдай дыл ===
Алтай чоннуң чугаазында эне дээрге ''ие'' дээн уткалыг сөс бооп турар.

=== Хакас дыл ===
Кызыл деп төре-бөлүктүң улузу ''херээжен кырган кижини'' иней дээр-дир.<br />
Литературлуг дылда ''ине'' биле ''иней'' деп сөстер бар. 
* "Ине" дээрге кандыг бир кыс амытан. Чижек кылдыр, "аарнынъ инезі" деп сөстерни тывалаар болза "ары энези" азы "ары өөнүң херээжен ээзи" дээн бооп турар.
* "Иней" деп сөс ийи уткалыг: бир дугаар утказы дээрге ''хережээн кырган кижи'', сөстүң ийи дугаар утказы ёзугаар ''кижиниң алган кадайын'' ынча деп айтыр.

=== Эрги түрк дыл ===
Латин транскрипция ёзугаар.<br />
Ana — эне. Бо сөстүң утказы-биле эне дээрге ''ава кижи'' бооп турар, ''кырган-ава'' эвес.
* Ana ata — ада-ие.
* Kenč anasïn emdi — Уруг энезин эмди.

== Солун чүүл ==
1968 чылда үнген Тенишев деп кижиниң Тыва-орус словарында "эне" деп сөстү ийи аңгы кылдыр очулдурган.
# Кырган-авазының авазы (орус. прабабушка) кылдыр очулдуруп бижээн. 
# Уруг алчып бээр кижи (орус. няня) кылдыр база очулдурган.

== Үндезини ==
# Б. Баярсайхан. О некоторых лексических особенностях языка ценгэльских тувинцев Северо-Задной Монголии, арын 180. // ТИГИ. Учёные записки. Вып. XIX. Республиканская типография, 2002 г. ISBN 5-9267-0052-3
# Шор-қазақ пазок қазақ-шор сӧстӱк. // Н. Н. Курпешко-Таннагашева, Ф. Я. Апонькин. Кемеровское книжное издательство: 1973 г. Арын 73. ISBN 5-7550-0385-8
# [http://altaifonts.narod.ru/slovo.html Материал подготовлен с использованием школьного «Алтайско - русского словаря», Н.И.Когунбаева, Горно – Алтайск, 1991 г.]
# Тілниң литератураның паза историяның хакас научно-исследовательскай институды. Хакас тілінің диалекттері. Очерктер паза материаллар. Хакасское отделение Красноярского книжного издальства. Абакан — 1973. Арын 143.
# Хакасско-Русский словарь. Сост. Баскаков и А. И. Ингижекова-Грекул. Около 14000 слов. С приложением очерка «Хакасский язык». Министерство культуры СССР. Государственное издательство иностранных и национальных словарей. Москва — 1973. Арын 59.
# ANA мать. (amv -anč):арын 43. // Академия наук СССР институт языкознания. Древнетюркский словарь. Издательство «Наука» Ленинград, 1969 год.
# [[Тыва]]-орус словарь: 22 000 хире сөстуг / под ред. Э.Р. Тенишева. - М. : Советская энциклопедия, 1968. - 646 с.

[[Аңгылал:Тыва]]
