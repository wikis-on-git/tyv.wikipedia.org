'''Елена Мандан-оол кызы Куулар''' ({{lang-ru|Еле́на Мандан-ооловна Куулар}}; 1964 чылдың апрель 7-де төрүттүнген) — филология эртемнериниң кандидады, [[Тываның күрүне университеди|Тываның күрүне университединиң]] филология факультединиң тыва филология болгаш ниити дыл эртеминиң кафедразының доцентизи болгаш амгы үеде ооң эргелекчизи. 

== Намдары ==
Елена Мандан-оол кызы Куулар 1964 чылдың апрель 7-де [[Тыва Автономнуг Совет Социалистиг Республика|Тыва АССР-ниң]] [[Мөңгүн-Тайга кожууну|Мөңгүн-Тайга районунуң]] [[Мугур-Аксы суур|Мугур-Аксы суурга]] төрүттүнген. 1981 чылда Мугур-Аксының ортумак школазын дооскаш, ол-ла чылын [[Тываның күрүне университеди|Кызылда күрүнениң башкы институдунуң]] филология факультединче тыва дыл, чогаал болгаш орус дыл, чогаал башкызының мергежилинге өөренип кирген. Ол күш-ажылчы базымнарын бодунуң төрээн школазынга орус дыл болгаш чогаал башкызы кылдыр эгелээн. 1990 чылдан эгелээш, амга дээр Тываның күрүне университединиң филология факультединиң тыва филология болгаш ниити дыл эртеминиң кафедразында ажылдап турар. 1997 чылда Тываның күрүне университединиң бот-өөредилгелиг хевирде аспирантуразынга киргеш, 2003 чылда филология эртемнериниң кандидады, профессор Б.И.Татаринцевтиң удуртулгазы-биле Россияның Эртемнер академиязының Дыл эртеминиң институдунга "Тываның мурнуу-чөөн чүгүнүң кезээнде чурттакчыларының чугаазының кол характеристикалары" деп темага филология эртемнериниң кандидадының эртем чадазын алыры-биле киирген диссертациязын камгалап алган. 2006—2007 чылдарда филология факультединиң деканы болуп ажылдаан.

== Шаңналдары ==
Тыва дыл шинчилелиниң талазы-биле үре-түңнелдиг ажылдары дээш Куулар Е.М. аңгы-аңгы албан черлериниң хүндүлел бижиктери-биле шаңнадып турган.
