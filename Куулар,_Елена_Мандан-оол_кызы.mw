'''Елена Мандан-оол кызы Куулар''' ({{lang-ru|Еле́на Мандан-ооловна Куулар}}; 1964 чылдың апрель 7-де төрүттүнген) — россий филолог, тыва дыл шинчилекчизи, филология эртемнериниң кандидады, [[Тываның күрүне университеди|Тываның күрүне университединиң]] филология факультединиң тыва филология болгаш ниити дыл эртеминиң кафедразының доцентизи болгаш амгы үеде ооң эргелекчизи. 

== Намдары ==
Елена Мандан-оол кызы Куулар 1964 чылдың апрель 7-де [[Тыва Автономнуг Совет Социалистиг Республика|Тыва АССР-ниң]] [[Мөңгүн-Тайга кожууну|Мөңгүн-Тайга районунуң]] [[Мугур-Аксы суур|Мугур-Аксы суурга]] төрүттүнген. 

1981 чылда Мугур-Аксының ортумак школазын дооскан.

1988 чылда [[Тываның күрүне университеди|Кызылда күрүнениң башкы институдунуң]] филология факультедин дооскан. 

1988–1990 чылдарда Мугур-Аксының ортумак школазынга орус дыл болгаш чогаал башкызы кылдыр ажылдап турган. 

1990–1991 чылдарда – Кызылда күрүнениң башкы институдунуң орус дыл башкылаар методика кафедразының ассистентизи.

1991 чылдың январь 2-ден апрель 1-ге чедир – Кызылда күрүнениң башкы институдунуң орус дыл башкылаар методика кафедразының лаборантызы. 

1991–1994 чылдарда – Кызылда күрүнениң башкы институдунуң тыва филология кафедразының ассисентизи. 

1993–1997 чылдарда – Кызылда күрүнениң башкы институдунуң төөгү-филология/филология факультединиң деканының өөредилге ажылының талазы-биле оралакчызы.

1994–1999 чылдарда – Кызылда күрүнениң башкы институдунуң/Тываның күрүне университединиң тыва филология кафедразының улуг башкызы. 

1997 чылда Тываның күрүне университединиң бот-өөредилгелиг хевирде аспирантуразынга киргеш, 2003 чылда филология эртемнериниң доктору, профессор Б.И.Татаринцевтиң удуртулгазы-биле Россияның Эртемнер академиязының Дыл эртеминиң институдунга "Тываның мурнуу-чөөн чүгүнде чурттакчыларның тыва чугаазының характеристиказы" деп темага филология эртемнериниң кандидадының эртем чадазын алыры-биле киирген диссертациязын камгалап алган. 

1999–2007 чылдарда – Тываның күрүне университединиң тыва дыл болгаш чогаал/тыва дыл кафедразының улуг башкызы.

2003 чылдың апрель 4-тен декабрь 31-ге чедир – Тываның күрүне университединиң филология факультединиң деканының өөредилге ажылының талазы-биле оралакчызы. 

2006–2007 чылдарда – Тываның күрүне университединиң тыва дыл кафедразының эргелекчизи. 

2007 чылдың январь 30-ден октябрь 8-ке чедир – Тываның күрүне университединиң филология факультединиң деканы. 

2007 чылдан амга дээр – Тываның күрүне университединиң тыва дыл/тыва болгаш ниити дыл эртеминиң/тыва филология болгаш ниити дыл эртеминиң кафедразының доцентизи. 

2017 чылдан амга дээр – Тываның күрүне университединиң тыва филология болгаш ниити дыл эртеминиң кафедразының эргелекчизи. 

== Шаңналдары ==
Тыва дыл шинчилелиниң талазы-биле үре-түңнелдиг ажылдары дээш Елена Мандан-оол кызы аңгы-аңгы албан черлериниң хүндүлел бижиктери-биле каш-даа удаа шаңнадып турган.


== Демдеглелдер ==
{{демдеглелдер}}

[[Аңгылал: Эртемден]]
