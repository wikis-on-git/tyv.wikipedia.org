[[File:Салчак Тока|thumbnail|[[File:Salchak-Toka.jpg|thumb|Salchak-Toka]]]]
'''Салчак Калбак-Хөрекович Тока''' — тыва чогаалчы. 1901 чылдың декабрь 15-те Тожунуң Мөөн-Хөл деп черге (Салчак кожууннуң Мергенге деп база айтып турган) төрүттүнген.

== Чедиишкиннери ==
Тыва чогаалдың үндезилекчилериниң бирээзи. Чогаал ажылын 1930 чылда эгелээн. Драматург, прозачы. ССРЭ-ниң болгаш Тыва АССР-ниң Күрүне шаңналдарының лауреады, Тыва АССР-ниң улустуң чогаалчызы. Ооң адын «ХХ чүс чылда Тываның алдарлыг кижилери» деп Күрүне номунче киирген. Ооң кол чогаалы – «Араттың сөзү» деп үш номнуг («Тос чадырда», «Араттың сөзү», «Чаа Тыва») романы ССРЭ-ниң улустарының болгаш делегей улустарының чээрби ажыг дылдарында очулдурттунган. «Херээжен», «Узун-Кара, Семис-Кара», «Дөңгүр-оол», «Боттанган күзел» деп шиилерниң, баштайгы тыва очерктерниң, чечен чугааларның, «Ада көрбээнин оглу көөр», «Чоннуң оглу», «Хайыраканчылар», «Хомду дайыны» деп барымдаалыг тоожуларның болгаш өске-даа чогаалдарның автору. 

== Номнары ==
* 5 томнуг чогаалдар чыындызы (Кызыл, 1976–1981)
* шилиттинген проза чогаалдары (Кызыл, 1981)
* «Херээжен», (Кызыл, 1935)
* «Мээң сактыышкыным», (Кызыл, 1941)
* «В берестяном чуме» (Москва, «Советский писатель», 1943)
* «Тос чадырда» (Кызыл, 1944)
* «Араттың сөзү», 1-ги ном (Кызыл, 1951)
* «Араттың сөзү», 2-ги ном (Кызыл, 1965)
* «Ада көрбээнин оглу көөр» (Кызыл, 1963)
* «Чаа Тыва», (Кызыл, 1964)
* «Сказка о Кодур-ооле и Биче-кыс» (Кызыл, 1971),
* «Слово арата», роман в 3-х книгах (Москва, «Советский писатель», 1972)
* «Хомду дайыны» (Кызыл, 1984)
* «Улуг ужарже» (Кызыл, 2002)
* болгаш оон-даа өске.



[[Category:!Main category|Т]]
[[Category:Чогаалчы|Т]]
