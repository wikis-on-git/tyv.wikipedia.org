[[File:Салчак Тока.jpg|thumb|200px|С.К. Тока]]
'''Салчак Калбак-Хөрекович Тока''' ''(шын ады: '''Кол Тывыкы'''; декабрь 15, 1901 чыл – май 11, 1973 чыл<ref name="pomnipro">[http://pomnipro.ru/memorypage11145/biography Тока Салчак Калбакхорекович. — Биография]</ref>)'' — тыва чогаалчы болгаш күрүне ажылдакчызы. Социалистиг Күш-Ажылдың маадыры. «Кадыыр биле Маска» деп Алдын Сылдыс-биле, Ленин орденнери-биле, ТАР-ның Республика орденнери-биле, ССРЭ-ниң Күш-ажылдың Кызыл Тук ордени-биле база «Күш-ажылга шылгарал дээш», «Германияны тиилээни дээш» медальдары-биле база «НКВД-ниң алдарлыг ажылдакчызы», «ССРЭ-ниң кызыгаар шерииниң тергиини» хөрек демдектери дээш оон-даа өске шаңналдар-биле шаңнаткан. ССРЭ-ниң болгаш Тыва АССР-ниң Күрүне шаңналдарының лауреады. 1944 чылдан тура СЭКП-ниң, 1929 чылдан тура Тываның Улус-революциязының партиязының кежигүнү чораан. ССРЭ-ниң Дээди 8 чыыштарының, Тыва АССР-ниң Дээди Совединиң 3 чыыжының депутадынга соңгуттуруп чораан. ТАР-ның культура комитединиң даргазы, Тываның совет чогаалчылар Эвилелиниң даргазы чораан. Тыва литератураның үндезилекчилериниң бирээзи. Тываның улустуң чогаалчызы<ref name="pomnipro" /><ref>М. Ховалыг «Тываның чогаалчылары / Писатели Тувы». Кызыл, 2000</ref>. «Араттың сөзү» деп үш номнуг чогаалдың автору.

== Намдары ==
[[File:Памятник С.К. Тока.jpg|thumb|200px|С.К. Токаның тураскаалы]]
С. Тока 1901 чылдың декабрь 15-те Мерген<ref>С. К. Токаның төрүттүнген ай-хүнүн биле черин ооң намдарларында аңгы-аңгы кылдыр айтып турар. Ынчалза-даа, ук тодарадылга ооң бодунуң документизинде бижээн бооп турар. Төөгүчүлер ооң төрүттүнген барымдаалары, ол үеде кандыг-даа бижик турбаан болгаш, дүүшпес деп турарлар.</ref> (амгы Каа-Хем кожууннуң Сарыг-Сеп суурунуң чоогунда чер) деп черге төрүттүнген. 1910-1921 чылдарда Степан Михайлов деп орус байның өөнге хөлечиктеп турган. 1920 чылдар үезинде Араттың революстуг шериинге лбан эрттирип тура, бижикке өөренгеш, Москвада Чөөн чүк улустарының Коммунистиг университединге 1925-1929 чылдарда өөренгеш, дооскан.


== Номнары ==
* 5 томнуг чогаалдар чыындызы (Кызыл, 1976–1981)
* шилиттинген проза чогаалдары (Кызыл, 1981)
* «Херээжен», (Кызыл, 1935)
* «Мээң сактыышкыным», (Кызыл, 1941)
* «В берестяном чуме» (Москва, «Советский писатель», 1943)
* «Тос чадырда» (Кызыл, 1944)
* «Араттың сөзү», 1-ги ном (Кызыл, 1951)
* «Араттың сөзү», 2-ги ном (Кызыл, 1965)
* «Ада көрбээнин оглу көөр» (Кызыл, 1963)
* «Чаа Тыва», (Кызыл, 1964)
* «Сказка о Кодур-ооле и Биче-кыс» (Кызыл, 1971),
* «Слово арата», роман в 3-х книгах (Москва, «Советский писатель», 1972)
* «Хомду дайыны» (Кызыл, 1984)
* «Улуг ужарже» (Кызыл, 2002)
* болгаш оон-даа өске.

==Дөс==
<references/>


[[Аңгылал:!Main category]]
[[Аңгылал:Чогаалчы]]
