{{Эртемден
| Имя = Монгуш Кара-кыс Шугдур-ооловна
| Альма-матер = [[Кызылский государственный педагогический институт]]
| Викитека = 
| Ширина росписи = 
| Роспись = 
| Награды и премии = Почетная грамота Президента Республики Тыва (1999); заслуженный работник культуры Республики Тыва (2004); Почетная грамота Министерства образования Республики Тыва; Почетная грамота Госкомитета РТ по охране окружающей среды; Почетная грамота Управления природных ресурсов РФ по РТ; Почетная грамота Центра детско-юношеского туризма РТ; Почетная грамота Регионального отделения Академии проблем безопасности обороны и правопорядка РФ в Республике Тыва
| Известен как = 
| Знаменитые ученики = 
| Научный руководитель = 
| Учёное звание = 
| Учёная степень = 
| Место работы = 
| Оригинал имени = 
| Научная сфера = 
| Гражданство = {{URS}}
| Место смерти = 
| Дата смерти = 
| Место рождения = г. Чадан Дзун-Хемчикский район ТНР
| Дата рождения = 03.05.1942
| Имя при рождении = 
| Описание изображения = 
| Ширина = 
| Изображение = 
| Викисклад = <!--  БЕЗ префикса Category:-->
}}
'''Монгуш Кара-кыс Шугдур-ооловна''' ([[1942 чыл|1942 чылдың]] май 3-те төрүттүнген) — [[Тыва Республика|Тываның]] музей ажыл-херээниң хоочуну, Тыва Республиканың культуразының алдарлыг ажылдакчызы.

== Намдары ==
К. Ш. Монгуш 1942 чылдың май 3-те [[Тыва Арат Республика|Тыва Арат Республиканың]] [[Чөөн-Хемчик кожууну|Чөөн-Хемчик кожуунунуң]] [[Бажың-Алаак|Бажың-Алаак сумузунга]] төрүттүнген. 1961 чылда [[Өвүр кожууну|Өвүр кожууннуң]] [[Хандагайты|Хандагайты сумузунуң]] школазын дооскаш, уруглар садынга кижизидикчи башкы кылдыр ажылдап кирип алган. 1963 чылдан 1968 чылга чедир [[Кызылдың күрүнениң педагогика институду|Кызылда күрүнениң педагогика институдунуң]] биология-химия факультединге өөренип турган. 1969 чылда [[Тываның Национал музейи|Тыва музейның]] бойдус килдизинге ажылдап кирген<ref>Монгуш, Л. К. Кара-кыс Шугдур-ооловна Монгуш / Л. К. Монгуш // Летопись Тувы-2012. Историко-краеведческий альманах / Национальный музей Республики Тыва, Тувинский институт гуманитарных исследований. — Кызыл, 2011. — С. 143-145.</ref>.

== Ажыл-ижи ==
Музей ажылының аңгы-аңгы талаларында салдынган сорулгаларны идепкейлиг күүседип чоруур. Музейниң фондузун калбартыр улуг чыыш ажылын кылган.  Музей ажылынга хамаарышкан дыка хөй курстарга бодунуң мергежилин бедидип чораан. Ол дыка хөй бойдуска хамаарышкан музейниң тулган дээн экспонаттарын чыгган. Оларның аразында үнүштер, Өвүр кожуундан чыгдынган тыва ювелир-шеверлерниң ажылдары (1973). Ооң идепкейжи киржилдези-биле [[Шагаан-Арыг|Шагаан-Арыгның]] №1, [[Аксы-Барлык|Аксы-Барлыктың]], [[Дөң-Терезин|Дөң-Терезинниң]], [[Мөрен|Мөренниң]], [[Хандагайты|Хандагайтының]], [[Мугур-Аксы суур|Мугур-Аксының]] школаларының музейлери делгеттинип кылдынган. К. Ш. Монгуш — музейжи педагогиканың дуржулгалыг методизи. Ооң удуртулгазы-биле музей ажылынга хамаарышкан семинарлар, солун делгелгелер белеткеттинген: «Убсу-Нур ыйгылаажының делегейи», «Бо кайгамчык даштар», «Чүглүг өңнүктер», «Эртинелиг даштар», «Чечектер — бойдустуң көрүнчүү», «Өлүк — Тываның чымчак алдыны» дээш оон-даа өске. Ооң кылган делгелгелери эртемге чарт даянган, даштыкы хевири онза көрүштүг болганындан музейниң көрүкчүлериниң кичээнгейин үргүлчү хаара тудар чораан. Ол тыва школаның 3-4 класстарынга долгандыр хүрээлелдиң хрестоматиязын Кызылдың №5 гимназиязының башкылары-биле кады чырыкче үндүрген. Музейниң хөй-ниитичи чуртталгазынга идепкейлиг киржип, 15 чыл иштинде профэвилелдиң идепкейжи киржикчизи база даргазы кылдыр ажылдаан, школачылар база сургуулдар мурнунга биология болгаш экология кичээлдерин эрттирип чораан. К. Ш. Монгуш «[[Тыва Республиканың Кызыл ному|Тыва Республиканың Кызыл номунуң]] (дириг амытаннар)» 2-ги кезээн үндүреринге белеткээринге улуг үлүг хуузун киирген<ref>Монгуш, Л. К. Кара-кыс Шугдур-ооловна Монгуш / Л. К. Монгуш // Летопись Тувы-2012. Историко-краеведческий альманах / Национальный музей Республики Тыва, Тувинский институт гуманитарных исследований. — Кызыл, 2011. — С. 143-145.</ref>. 

== Шаңналдары, алдар-ады ==

* Тыва Республиканың Президентизиниң Хүндүлүг бижии (1999)
* Тыва Республиканың культуразының алдарлыг ажылдакчызы (2004)
* Тыва Республиканың Өөредилге яамызының Хүндүлүг бижии
* Тыва Республиканың Бойдус хүрээлеңин камгалаар Күркомунуң Хүндүлүг бижии
* Россия Федерациязының Тыва Республикада Бойдус курлавыры эргелелиниң Хүндүлүг бижии
* Тыва Республиканың Чаштар болгаш элээдилерниң туризм төвүнүң Хүндүлүг бижии

== Дөс ==
Монгуш, Л. К. Кара-кыс Шугдур-ооловна Монгуш / Л. К. Монгуш // Летопись Тувы-2012. Историко-краеведческий альманах / Национальный музей Республики Тыва, Тувинский институт гуманитарных исследований. — Кызыл, 2011. — С. 143-145.

== Шөлүглер ==

1. [https://www.tuva.asia/persons/141-mongush-kara-kys.html Монгуш, Кара-Кыс Шугдур-ооловна: Публикации в журнале НИТ]

2. [https://search.rsl.ru/ru/record/01007515460 Монгуш, Кара-кыс Шугдур-ооловна - Бойдус үжүглели]

3. [https://kizil.bezformata.com/listnews/prizvannaya-muzeem/74521186/ Призванная музеем]

4. [http://gov.tuva.ru/press_center/tyva_news/1464/ Национал музейде чаа делгелге залы]

== Демдеглелдер ==
[[Аңгылал:Тываның күрүне университединиң доозукчулары]]
[[Аңгылал:Алфавиттээн кижилер]]
[[Аңгылал:Майның 3 төрүттүнген]]
