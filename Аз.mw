'''Аз''' — шаандагы аймак азы сөөк ады.

=== Ат-сывы ===
''AZ''. Орхон-Енисей бижиктеринде аймактың адын дыл шинчилекчилери Аз кылдыр номчуп турар.

=== Дылы ===
Эрги түрк дыл, чик диалект. Ол улус Орхон-Енисей бижиктиг чораан.

=== Чурту. ===
Хемчиктиң барыын азы солагай талазы. Алаш биле Бай-Тайга.<br />
Кандыг бир сөөктүң улузу аймак башкарып эгелээр болза, бүдүн аймак улузун ол сөөк ады-биле адап эгелээр. Үе-шагдан бээр чаңчыл черле ындыг турган. ''Аз'' дээрге сөөк ады база дыр<ref>Алдайларда "Ас" деп аттыг сөөктүң бары, ону кончуг тода херечилеп турар.</ref>. Аз деп аймак иштинде өске сөөктүң улустары база чуртап турган.

Аймак даргазын ''Элтебер'' дээр.

=== Үези ===
VIII век.<br />
Аз деп аймак дугайында VIII вектиң көжээ даштарында бижээн дир. VIII дугаар вектиң мурнунда азы соонда чүс-чүс чылдарда Хемчик улузунуң аймаа кандыг аттыг турганын таптыг билбес бис.

=== Орхон-Енисей бижии. ===
'''Күл тегинниң бижии. (Кирилл транскрпиция)'''<br />
Аз бодун йағы болты. Қара кӧлте сӱңӱшдимиз. [[Күл-тигин|Кӱл тигин]] бир қырқ йашайур эрти. Алп шалчы ақын бинип оплайу тегди. Аз элтебериг тутды. Аз бодун анта йоқ болты.

''Дорт очудурулга.''<br />
Аз чону дайзын болду. Кара-Хөлге шиштештивис. [[Күл-тигин]] үжен бир харлыында Алып Шалчы агын мунуп халдап тегди. Аз элтеберин тутту. Аз чону анта<ref>Шуй, Бай-Тайга улузунуң чугаазын дыңнаарга ''анта'', ''антыг'' дээр логой. Ынчангаш ол улустуң чугаазының аяны ёзугаар ол сөстү артырып калдым.</ref> чок болду.

''Литературлуг очудурулга.''<br />
Аз чону дайзын болду. Кара-Хөлге чаалаштывыс. [[Күл-тигин]] үжен бир харлыында Алып Шалчы ак аъдын мунупкаш, халдап кирди. Азтарның элтебери туттурду. Дайынга Аз чону аштырды.

=== Салгалдары. ===
Алаш, Бай-Тайга, Барыын-Хемчик улузу.<br />
Алдайларда ''Дьети ас'' («Dieti-As»),<ref>Тывалаар болза ''Чеди ас'' дыр.</ref>''Төрт ас'', ''Байлак ас'' деп сөөктүң улузу бар. Ол улус Хемчиктен көжүп келген бе азы черле Алдайга чуртап чораан бе?<ref>Шаанда улус дайындан дескеш чуртун каар ужурга таваржыр боор турган.</ref> Оозу арай билдинмес.

=== Тайылбыр кезек. ===
<references />

=== Үндезини ===
# AZ III этн. азы, азский народ. (az -azï):арын 72.// Академия наук СССР институт языкознания. Древнетюркский словарь. Издательство «Наука» Ленинград, 1969 год.
# И. В. Кормушин. Древние тюркские языки. Учебное пособие для студентов вузов. Абакан: Издательство Хакаского государственного университета им. Н.Ф. Катанова, 2004. — 336 с. ISBN: 5-7810-0279-0

[[Аңгылал:Тываның төөгүзү]]
[[Аңгылал:Төөгү]]
