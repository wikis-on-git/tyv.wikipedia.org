'''Аз''' (алд. Ас) - аймак ады.

=== Ат-сывы ===
''AZ''. Орхон-Енисей бижиктеринде аймактың адын дыл шинчилекчилери Аз кылдыр номчуп турар.

=== Дылы ===
Эрги түрк дыл, чик диалект.

=== Чурту. ===
Хемчиктиң барыын азы солагай талазы. Алаш биле Бай-Тайга.

Амак даргазын ''Элтебер'' дээр.

=== Үези ===
VIII век.<br />
Кандыг бир сөөктүң улузу аймак башкарып эгелээр болза, бүдүн аймактың улузун сөөк ады-биле адап эгелээр. Үе-шагдан бээр черле ындыг. Аз дээрге сөөк ады база дыр. Аз деп аймак иштинге өске
сөөктүң улустары база турган. Аз деп аймак дугайында VIII вектиң көжээ даштарында бижээн тур. VIII дугаар вектиң мурнунда азы соонда чүс-чүс чылдарда Хемчик улузунуң аймаа кандыг аттыг турганын таптыг билбес бис.

=== Орхон-Енисей бижии. ===
Аз бодун йағы болты. Қара кӧлте сӱңӱшдимиз.<br />
Аз бүдүн (чон) дайзын болду. Кара-Хөлге чаалаштывыс<ref>Күл тегин бижии.</ref>.

=== Салгалдары. ===
Алаш, Бай-Тайга, Чөөн-Хемчик улузу.
Алдайларда ''Дьети ас,''<ref>Тывалаар болза ''Чеди ас'' дыр.</ref> ''Төрт ас,'' ''Байлак ас'' деп сөөктүң улузу бар. Ол улус Хемчиктен көжүп келген бе азы черле Алдайга чуртап чораан бе?<ref>Шаанда улус дайындан дескеш чуртун каар ужурга таваржыр боор турган.</ref> Оозу арай билдинмес.

=== Тайылбыр кезек. ===
<references />

=== Үндезини ===
# AZ III этн. азы, азский народ. (az -azï):Арын 72.// Академия наук СССР институт языкознания. Древнетюркский словарь. Издательство «Наука» Ленинград, 1969 год.
# И. В. Кормушин. Древние тюркские языки. Учебное пособие для студентов вузов. Абакан: Издательство Хакаского государственного университета им. Н.Ф. Катанова, 2004. — 336 с. ISBN: 5-7810-0279-0

[[Аңгылал:Төөгү|Т]]
[[Аңгылал:Тыва|Төөгү]]
