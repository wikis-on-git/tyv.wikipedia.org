'''Чанчы-Хөө Чапаажыкович Ооржак''' ''(1895 чылда төр.)'' — тыва билдингир тоолчу.

==Намдары==
Чанчы-Хөө Чапаажыкович [[1895]] чылда [[Барыын-Хемчик кожууну|Барыын-Хемчик]] кожууннуң [[Аяңгаты]] сумузунга төрүттүнген. Ооң ада-иези бөдүүн, мал-маганы чок улус чораан. Адазы — Чапаажык Сойлук оглу аңнаар база улуг тоолчу чораан. Чоок-кавы аалдарның ажы-төлүнге чонга билдингир тоолдарны ыдып берип чораан. Ону дыңнаксаан бай-шыырак улуска база тоолдарны ыдып берип чораан. Тоол ыдар чаяанын ийи оглу — Чанчы-Хөө биле Шара-Хөөге дамчыткан. Авазы — Морбуяк ус-шевер даараныкчы чораан. 

Чанчы-Хөө адазы [[1908]] чылда чок болган соонда, Ак-Чалан биле Мартан-Мээрең деп байларның хөдели болуп чораан. Оларның дилээн ёзугаар ында-хаая улустуң аас чогаалын ыдып берип турган. Шак-ла мынчап чоруй өг-бүлезинге дузалажып чораан. Чанчы-Хөө адазы ышкаш аңчы база чораан. 

1946 чылда Чапаажык оглу [[Мөңгүн-Тайга кожууну|Мөңгүн-Тайгаже]] көже бергеш, аңаа 1953 чылга чедир чурттаан. 1953 чылдан 1956 чылга чедир [[Бай-Тайга кожууну|Бай-Тайга]] кожуунда "Мурнакчы" аттыг колхозтуң кежигүнү болуп, малчыннап чораан. 1957-58 чылдарда [[Өвүр кожууну|Өвүр]] кожууннуң [[Саглы]] сумузунга чурттавышаан, чер ажылынга идепкейлиг киришкен. 1959 чылда Мөңгүн-Тайгаже катап көжүп келгеш, [[Ак-Эрик]], [[Кызыл-Шанчыг]], [[Чаңгыс-Дыт]] деп черлерге чурттап чораан. 1962 чылда аар аарыгдан аарааш мөчээн<ref name='link1'>«Тувинские героические сказания», 1997, 530-532 ар.</ref>. 

==Дөзү==
<references/>

[[Аңгылал:Тыва]]
[[Аңгылал:Кижи]]
[[Аңгылал:Тоолчу]]
