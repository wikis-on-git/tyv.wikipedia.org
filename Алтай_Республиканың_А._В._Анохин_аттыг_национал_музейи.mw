
{{Музей|sort=Анохина музей|адрес=649000, Российская Федерация, город Горно-Алтайск, ул. Чорос-Гуркина, д. 46.|lat_dir=|lat_deg=|lat_min=|lat_sec=|lon_dir=|lon_deg=|lon_min=|lon_sec=|region=|CoordScale=|метро=|директор=Еркинова Римма Михайловна}}

'''Алтай Республиканың А. В. Анохин аттыг национал музейи''' — Алтай Республиканың баштайгы музейлериниң болгаш культура-чырыдыышкынныг албан черлериниң бирээзи. Андрей Викторович Анохин дээрге, совет болгаш российжи этнограф-эртемден, композитор, чырыдыкчы, алтайларның профессионал хөгжүмүнүң тургузукчузу, музейниң баштайгы тургузукчуларының бирээзи, баштайгы эргелекчизи. 

Алтай Республиканың национал музейи Горно-Алтайск хоорайда турар. Музейниң фондуларын 1918 чылда [[Гуркин, Григорий Иванович|Г. И. Чорос-Гуркинниң]] саналы-биле чыып эгелээн.

2021 чылда музейниң долу ады Алтай Республиканың бюджединиң албан чери «А. В. Анохин аттыг национал музей»<ref>{{Шаблон:Cite web|title=Утав БУ РА «Национальный музей имени А. В. Анохина»|url=http://musey-anohina.ru/images/docs/changes_2016_2.pdf|accessdate=2021-07-02}}</ref>.

== Тургустунган төөгүзү ==
Алтайның төөгүзүн Пётр Симон Паллас, [[Потанин, Григорий Николаевич|Николай Григорьевич Потанин]], [[Чихачёв, Пётр Александрович|Пётр Александрович Чихачёв]], Николай Константинович Рерих болгаш өске-даа улуг эртемденнерге баштаткан эртемденнер шинчилеп чораан. Олар Алтайның этнографтыг, археологтуг, геологтуг база өске-даа материалдарын чыып келгеннер. Ынчалза-даа бо бүгү чыгдынган байлакшылдыг материалдар Алтайның девискээринден дашкаар үндүр сөөрттүнүп турган. Алтайга эң чоок музей 1823 чылда тургустунган Барнаулдуң музейи турган.  

1917 чылда Россия империязынга өөскээн хувискаалдың салдары-биле алтай чоннуң хей-аъды көдүрлүп, боттарының культура болгаш төөгүзүнге сонуургалы улгаткан. 1917 чылда Каракорум-Алтай округтуң эргелели тургустунган, ооң удуртукчузу кылдыр алтай чоннуң сураглыг төлээзи [[Гуркин, Григорий Иванович|Г. И. Чорос-Гуркинни]] соңгаан. 1918 чылда ол ажыттынган организация Гуляевтерниң өг-бүзезинден оларның чыып алганы коллекциязын садып алганнар. Оон эгелээш музейниң төөгүзү эгелээн. 

Чогум музейни 1920 чылдың сентябрь 16-да Горно-Алтайскының улусчу өөредилге килдизиниң хуралынга тургузары чугула деп чарлаан. 

Музейниң тургустунарынга улуг үлүг-хуузун А.В. Анохин киирген. Ол музейниң баштайгы эргелекчизи.Чуртталгазының 20 ажыг чылын ол музейниң фондуларынга материал чыып тураскааткан. 1925–1926 чылдарда ооң күжү-биле «Ойроттың чурт-шинчилел музейиниң өңнүктериниң ниитилели» тургустунган.

1933 чылда Ойроттуң чурт-шинчилел музейинге аңгы турар чер томуйлаттынган, аңаа ол 1989 чылга чедир турган.

Амгы үеде музейниң кол делгелгелериниң аразында скиф үезиниң Пазырык чевеглеринден тывылган тывыштар бары онзагай. 

== Музейниң салбырлары ==
2021 чылдың байдалы-биле А.В. Анохин аттыг национал музейде 5 салбыр бар:

* Телеңгиттерниң Кош-Агач районда Кокоря суурунда турар төөгү-этнографтыг музейи<ref>{{Шаблон:Cite web|title=Историко-этнографический музей теленгитов Чуи.|url=http://musey-anohina.ru/index.php/ru/o-muzee/filialy/item/470-istoriko-etnograficheskij-muzej-telengitov-chui}}</ref>.

* Чой районунуң Паспаул суурда алтай тоолчу Н. У. Улагашевтиң музейи, 2013 чылдың март 18-те ажыттынган<ref>{{Шаблон:Cite web|title=Музей алтайского сказителя Н. У. Улагашева|url=http://musey-anohina.ru/index.php/ru/o-muzee/filialy/item/155-muzej-altajskogo-skazitelya-n-u-ulagasheva|accessdate=2021-07-01}}</ref>.

* Чемаль районунуң Анос суурда Г. И. Чорос-Гуркинниң  музей-бажыңы 2012 чылдың январь 12-де ажыттынган<ref>{{Шаблон:Cite web|title=Музей-усадьба Г. И. Чорос-Гуркина|url=http://musey-anohina.ru/index.php/ru/o-muzee/filialy/item/154-muzej-usadba-g-i-choros-gurkina|accessdate=2021-07-01}}</ref>.

* Кош-Агач районунда Жана-Аул суурда Алтайның казахтарының музейи<ref>{{Шаблон:Cite web|title=Музей казахов Алтая|url=http://musey-anohina.ru/index.php/ru/o-muzee/filialy/item/153-muzej-kazakhov-altaya|accessdate=2021-07-01}}</ref>.

* Усть-Кан районунуң Усть-Кан суурда И. В. Шодоев аттыг чурт-шинчилел музейи.

== Примечания ==
{{Примечания}}
