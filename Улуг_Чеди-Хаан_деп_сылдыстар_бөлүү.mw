== Улуг Чеди-Хаанның хевири ==
Өске сылдыстар бөлүктерин тыварда, баштай Улуг Чеди-Хаанны тып алыры эргежок чугула. Ол сылдыстар бөлүүнде кол, онза көскү чеди сылдыстарның аразын бодал-биле тудуштурар болза, хымыш хевирлиг дүрзү болу бээр.[[File:Улуг Чеди-Хаан деп сылдыстар бөлүү.jpg|thumb|Улуг Чеди-Хаан деп сылдыстар бөлүү]]
== Улуг Чеди-Хаан деп сылдыстар бөлүүнүң туружу ==
Чылдың үелеринге азы дүн-хүннүң эргилдезинге дүүштүр ол "хымыштың тудазы" чүк-чүкче өскерлип турар. ол сылдыстар бөлүүн октябрь ортан үезинде хайгаарап көөр болзувусса, "тудазы" солагай талазынче углуг көстүр, а январьның ортан үезинде көөр болзувусса, "тудазы" куду апарган болуп көстүр, апрельдиң ортан үезинде "хымыштың тудазы" оң талаже угланган (ол үеге сылдыстар бөлүү эң-не бедик турар болгаш, доңгайтыр каап каан хымыш ышкаш көстүр), июль айның ортан үезинде оларның "тудазы" өрү углуг көстүр.[[File:Улуг Чеди-Хаан деп бөлүк сылдыстарның туружу.jpg|thumb|Улуг Чеди-Хаан деп бөлүк сылдыстарның чылдың үелеринге хамаарыштыр янзы-бүрү туруш байдалы]]
Ол сылдыстар бөлүүн чаңгыс дүн-хүннүң дургузунда хайгаараар болза мындыг: октябрь айның ортан үезинде кежээкиниң 9 шакта көөрге, "хымыштың тудазы" солагай талаже углуг. Өртемчей өзээн долгандыр дескинип турар болганда, Улуг Чеди-Хаан деп сылдыстар бөлүү соңгу полюс чоогун чоорту дескинер. 6 шак болгаш дуганың мугур 90 градузунга дең орукту эртер. А дүнекиниң 3 шакта оларның "тудазы" куду углуг, а ооң дараазында 6 шак иштинде база 90° эртер болгаш ынчан оларның "тудазы" оң талаже углуг апаар. Хүндүскүнүң 3 шакта оларның "тудазы" өрү углуг турар.[[File:Улуг Чеди-Хаан деп бөлүк сылдыстарның янзы-бүрү туруш байдалы.jpg|thumb|Улуг Чеди-Хаан деп бөлүк сылдыстарның дүн-хүннүң үелеринге хамаарыштыр янзы-бүрү туруш байдалы]]
== Улуг Чеди-Хаанның сылдыстары ==
Улуг Чеди-Хаан деп сылдыстар бөлүүн чүгле чеди сылдыстан тургустунган деп чугаалажып турары шын эвес.Шынында ол сылдыстар бөлүүнүң кызыгаарында 125 хире сылдыстар бактаап кирген. Ол сылдыстар аразында [[Сылдыстарның хемчээли|ийиги хемчээлдиң]] алды сылдыстары бар болгаш үшкү хемчээлдиң сылдыстарынга хамааржыр δ (дельта) сылдысты көрүп болур. Оон арткан сылдыстар үшкү хемчээлдиң, азы оон-даа кошкак сылдыстарга хамааржыр. Ол сылдыстар бөлүүнүң эң көскү чеди сылдыстарын көөрге, [[Чер|Черден]] бир дөмей ырак ышкаш сагындырар. Шынында '''Бенетнаш''' (η - эта) деп сылдыс бистен эң-не ырак '''Алиот''' (ξ - кси) деп сылдыстан дөрт катап чоок азы ол хемчээл 60 [[Астрономнуг хемчеглер|чырык чылынга]] дең. Ол бөлүк сылдыстарның чамдык сылдыстарын онзагайлап демдеглээри чугула. Кырының изии 5000° хире, кончуг улуг, кызыл-сарыг өңнүг '''Дубхе''' α-биле (альфа) демдеглээн. Бенетнаш деп кырының изии 18 000° сылдысты η (эта) деп үжүк-биле демдеглээн. Бо ийи сылдыстар "хымыштың" өске сылдыстарынга хамаарыштыр дедир углуг кылдыр октаргай делгемнеринче кончуг дүрген шимчеп бар чоруурлар. Ол ийи сылдыстардан өске беш сылдыстар боттарының физиктиг бот-шынары-биле барык-ла дөмей база-ла кончуг дүрген өске талазынче шимчеп бар чоруурлар. Аяс караңгы дүнелерде "хымыштың тудазында" турар сылдыстарның ортузунда '''Мицар''' деп сылдыс-биле мырыңай кожа, чөгенчиг сула көстүр, бешки хечээлдиң сылдызын көрүп болур. Ол сылдысты эрте-бурун шагда арабтар '''Алькор''' деп адаан. Мицар деп сөстү араб дылдан очулдурарга - аът, а Алькор деп сөстү очулдурарга - аът мунган кижи дээн уткалыг азы өскээр чугаалаарга, аъттыг кижи дээн. Мицар биле Алькор - эң-не билдингир ийи дакпыр сылдыстар болур. Оларның аразы дуганың 12 минуталарынга дең. Сактырга олар мырыңай кожа ышкаш көстүр, ынчалза-даа оларның аразы Чер биле [[Хүн (сылдыс)|Хүн]] аразындан он чеди муң катап ырак, азы ийи чартык биллион (биллион - миллион катап миллион) километр. Улуг Чеди-Хаанның сылдыстарының аразында дакпыр сылдыстар дыка хөй. Ол сылдыстар бөлүүнде көскү туманналчактар бар. Олар ыракта сылдыстар системазында тургустунган [[Галактика|галактикаларга]] кончуг дөмей. Ол сылдыстар системаларында харын-даа планеталар бар болгу дег.[[File:Улуг Чеди-Хаанның сылдыстары.gif|thumb|Улуг Чеди-Хаанның сылдыстары болгаш оларның аттары]]
== Улуг Чеди-Хаанның дузазы ==
Тывалар Улуг Чеди-Хаан деп бөлүк сылдыстарны барымдаалап шагның эргилдезин тодарадып чорааннар. Бир эвес Хүн ажып турда ол бөлүк сылдыстарның "тудазы" чөөн чүкче углуг болза - час, мурнуу чүкче углуг болза - чай, барыын чүкче углуг болза - күс, соңгу чүкче углуг болза - кыш болур.
== Дөзү ==
# Сат М.С. Шелк невытканный (Тии чок торгу). Рассказы по астрономии. - Кызыл: Тувинское книжное издательство, 1983. - 152 с.


[[Аңгылал:!Main category|У]]
[[Аңгылал:Сылдыстар|У]]
[[Аңгылал:Астрономия|У]]

[[af:Groot Beer]]
[[ar:الدب الأكبر (كوكبة)]]
[[ast:Sietestrellu]]
[[az:Böyük Ayı bürcü]]
[[bat-smg:Dėdlė̄jė Grīžola Ratā]]
[[be:Сузор'е Вялікая Мядзведзіца]]
[[be-x-old:Вялікая Мядзьведзіха]]
[[bg:Голяма мечка (съзвездие)]]
[[bjn:Karantika]]
[[bn:সপ্তর্ষি মণ্ডল]]
[[br:Karr-kamm Bras]]
[[bs:Veliki medvjed]]
[[ca:Óssa Major]]
[[co:Ursa Major]]
[[cs:Souhvězdí Velké medvědice]]
[[cv:Алтăр çăлтăр]]
[[cy:Ursa Major]]
[[da:Store Bjørn]]
[[de:Großer Bär]]
[[el:Μεγάλη Άρκτος]]
[[en:Ursa Major]]
[[eo:Granda Ursino (konstelacio)]]
[[es:Osa Mayor]]
[[et:Suur Vanker]]
[[eu:Hartz Handia]]
[[fa:خرس بزرگ]]
[[fi:Iso karhu]]
[[fiu-vro:Susirattaq]]
[[fr:Grande Ourse]]
[[fur:Cjar mat]]
[[ga:An Béar Mór]]
[[gl:Ursa Major]]
[[gv:Yn Cheeaght]]
[[he:הדובה הגדולה]]
[[hi:सप्तर्षि तारामंडल]]
[[hr:Veliki medvjed]]
[[hu:Nagy Medve csillagkép]]
[[hy:Մեծ Արջ]]
[[id:Ursa Mayor]]
[[it:Orsa Maggiore]]
[[ja:おおぐま座]]
[[jv:Ursa Major]]
[[ka:დიდი დათვის თანავარსკვლავედი]]
[[kk:Жетіқарақшы (шоқжұлдыз)]]
[[ko:큰곰자리]]
[[ku:Hirçê Mezin]]
[[kv:Сизима кодзув]]
[[la:Ursa Maior (constellatio)]]
[[lb:Ursa Major (Stärebild)]]
[[li:Groete Beer]]
[[ln:Ndambákole]]
[[lt:Didieji Grįžulo Ratai]]
[[lv:Lielais Lācis]]
[[mdf:Кече]]
[[mhr:Лудо Пыжаш (тӱшка шӱдыр)]]
[[mk:Голема Мечка (соѕвездие)]]
[[ml:സപ്തർഷിമണ്ഡലം]]
[[mrj:Кого Мӧскӓ Шӹдӹр]]
[[mzn:کشتی نشون]]
[[nah:Cītlalocēlōtl]]
[[nl:Grote Beer]]
[[nn:Den store bjørnen]]
[[no:Store bjørn]]
[[oc:Granda Orsa]]
[[os:Фисынмæдзæуджытæ]]
[[pa:ਕਰਤੁ]]
[[pl:Wielka Niedźwiedzica]]
[[pnb:وڈا رچھ]]
[[pt:Ursa Major]]
[[ro:Ursa Mare]]
[[ru:Большая Медведица]]
[[sah:Улахан Араҥас (сулустар бөлөхтөрө)]]
[[sco:Peter's pleuch]]
[[sh:Veliki medvjed]]
[[simple:Ursa Major (constellation)]]
[[sk:Veľká medvedica]]
[[sl:Veliki medved (ozvezdje)]]
[[sr:Велики медвед (сазвежђе)]]
[[sv:Stora björnen]]
[[ta:அர்சா மேஜர்]]
[[th:กลุ่มดาวหมีใหญ่]]
[[tl:Ursa Mayor]]
[[tr:Ursa Major (takımyıldız)]]
[[tt:Зур Җидегән йолдызлыгы]]
[[uk:Велика Ведмедиця]]
[[ur:دب اکبر]]
[[uz:Katta Ayiq]]
[[vi:Đại Hùng]]
[[wa:Tchår Pôcet (sitoelreye)]]
[[war:Ursa Major]]
[[xmf:დიდი თუნთი (მურიცხეჭაჭილი)]]
[[zh:大熊座]]
[[zh-yue:大熊座]]
