'''Араганың тывылганынын дугайында судур'''.

Бир катап Кудука тажы Падмасамбхава Башкыдан айтырган: 

-Арага деп адаар суук будумел чогум кайыын тывылганыл, харыылап берип көрүңерем? 

Падмасамбхава Башкы харыылаан: 
-Шаг шаанда 4386 кальпа бурунгаар бүгү-ле амылыг амытаннар (дээр-денгерлер, азарлар, кижилер, шулбустар, чер, суг ээлери) Будда Башкынын Өөредиин дыңнап органнар. Ол үеде шулбустарның хааны ханы мунгаралга алзып: "Чуге бүгү-ле амылыглар мени эвес, а Будданын өөредиин дыңнап турарыл?" деп боданып чыткаш, удуй берген. Ынчан оон камгалакчызы Кара-денгер дүжүнге кирип, чугаалаан: Сен, шулбустарнын хааны, мунгарава. Ам сенээ "арага" деп адаар суксунну кылырын айтып берейн. Ону кылырда херек чүүлдер:

#Калчаа буганың бажы; 
#Калчаа, дерзии чаанның чараазы; 
#Хоранныг чыланның шагар дылы; 
#Калчаа арының чигири; 
#Калчаа ыттың чараазы; 
#Танцылап турар тос кыс шулбустңн чүнү;
#Cек чиген бөрунуң карааның огу;
#Өлуг мочунуң эъди;
#Кижи чиир (магачын) херээженниң ай демдээниң ханы;

Бо тос хораннны чыып алгаш, номчуур ужурлуг сымыраныг-сөстерни номчуптарыңга, арага деп адаар хем ага бээр" 

Шулбустар хааны оттуп келгеш, аажок амыраан. Ол тос хоранны чыггаш, бедик даг кырында даш пашты салгаш, араганы сава-санга сынмас кылдыр кылыпкан. Арага агып баткаш, тос хем болу берген. Ол үеде Будда Башкының өөредиин дыңнааш, чанып бар чораан кижилер суг деп бодааш, араганы ижипкеннер. Оон соонда шупту эзирээн. Үе эрткен, арага черже сиңип кирген, оон түңнелинде ийи ангы арага тыптып келген: үрезин-тараадан кылыр арага, хойтпактан хайындырган арага. 

Калчаа арзыланнын бажындан кылган болганда, ону ишкен кижилер боттарын "Мен кончуг мен" деп бодап, Уш Дээди Эртинени, өскелерни куду көрүп, бастыр, оон түңелинде тамы оранга барып төрүттүнер. Ол дээрге бир дугаар хоранның салдары-дыр. 

Калчаа, дерзии чаанның чараазындан кылган болганда, араганы амзапкан кижилер элээр кижиниң чугаазын дыңнавас, "ам-даа ижер мен!" деп алгырар. Бо шын эвес бодалдар ийиги хоранның салдары. 

Шагар чыланның дылындан кылдынган болганда, эзирик кижилер бак сөглээр, хорадаар. Ол дээрге үшкү хоранның салдары. Калчаа арынын чигиринден кылдынган болганда, араганы амзаан кижиге оон амданы чигирден артык чаагай болур. Бир ишкен соонда, соксаары берге апаар. Ол дээрге дортку хоранның түңнели.

Калчаа ыттың чараазындан кылдынган болганда, эзирик улус кыржып, чокшуп, бот-боттарын өлүржүп эгелээр. Ол дээрге бешки хоранның салдары.

Танцылап турар тос кыс шулбустуң чүнүнден кылдынган болганда, эзирик кижиниң ханы дүргедеп изиир. Анаа олуруп, оожум удуп шыдавас, маңнап, оруунга таварышкан чүвени, хат-шуурган дег, буза таварып эрте бээр. Сээдең чуве дег, андарлып соок-даян сыйып алыр. Ол дээрге алдыгы хоранның салдары. 

Сек чиген бөрүнүң карааның огундан кылдынган болганда,эзирик кижиниң карактары туруптар. Тода эки көрбес апаар. Ол дээрге чеди дугаар хоранның салдары-дыр. 

Өлген мөчүнүң эъдинден кылдынган болганда,арагачы кижилерниң арны, кежиниң өңү өлүгленчек, көк апаар. Ол дээрге сески хоранның салдары.

Кижи чиир херээженниң ай демдээнин ханы-биле кылдынган болганда, арагачы кижиниң чаагай буянныг күжү мага-бодун кааптар. Оон орнунга арыг эвес, багай күштер кирип, угааны дедирленип, каржыланып, дерзии, бак апаар. Ол дээрге тоску хоранның салдары. 

Эзирик кижинин бодун алдынып турарындан эрткен чуртталгазында кандыг чаяалгалыг чораанын тодарадып болур: 

-бир эвес дээр-денгер азы кижи чораан болза, мага-бот, чугаа-домак, угаан-биле нүгүл кылбайн, оожум удуп чыдып аар; азар бооп чораан болза, сөгленип, шуугап, чокшуп эгелээр; дириг амытан бооп чораан болза, чугааланырга, дылы долгажып, чугаазы билдинмес апаар; 

-аш-мирит оранынга төрүттүнүп чораан болза, мага-боду аартап,дорт туруп шыдавас, кээп дүжүп турар апаар; тамы оранынга төрүттүнүп чораан болза, чылдагаан чок ыглап оруп бээр.

-тамы оранынга төрүттүнүп чораан болза, чугааланырга, дылы долгажып, чугаазы билдинмес апаар;

Араганы калчаа, күштүг, чоргаар, бай, экииргек, делгем, хостуг деп адап турар.

Калчаа деп адай берген чылдагааны-ону ишкеш, калчаарап, шын биле мегени, буян биле нүгүлдү ылгавастаар, сөөлунде барып адаккы ораннарга төрүттүнер. Күштүг деп адай берген чылдагааны-араганы ишкен кижи шын кайда дээрзин бодавайн, Уш Дээди Эртинени куду коруп, чаагай, Буянныг ог-буленин ажы-толун бастып эгелээр. 

Чоргаар деп адай берген чылдагааны-ону ишкеш, чогенчиг чавыс кижи безин чоргаар, адыыргак апаар, мелегей кижи "кончуг угаанныг" мен деп бодун санай бээр. Бай деп адай берген чылдагааны-ону ишкен кижилер боттарынын эт-хоренгизин кооргедип, байыыргап эгелээр.

Экииргек деп адай берген чылдагааны-эзирик кижи бар чувезин, эт-хоренгизин оскелерге улепкеш, ядарап, диленчи апаар. 

Делгем болгаш хостуг деп адай берген чылдагааны-эзирик кижи утка чок ур чугааланып оруп бээр. Бодунун мага-бодунун кужун чидирип, чугаазы сээденнеп, угаанын чидирип эгелээр. Оон туннелинде ол чоргааралын чидирип, олген соонда, адаккы ораннарга торуттунер. 

Бистин ундезин Бурган Башкывыс Будда Шакьямуни чугаалаан: "Хой хилинчек-човуланнын чылдагааны бооп чоруур араганы ишпес болза эки. Бир эвес мээн оореникчим сигенде шалын хире бичии арага-даа ижер болза, ындыглар мээн оореникчилерим болбас. Бир эвес кижи арага ижиптер болза, ындыглар мээн оореникчилерим болбас. Бир эвес кижи арага ижиптер болза, аксы-домаа, мага-боду, угааны салдынчак, башкарылга чок апаар болгаш мугулай байдал килен-кылык, харам, алыксак, адааргак, дужаалзырак сеткил дээн ышкаш угааннын нугулдуг кем-хири белени-биле тыптыр. Эзирээш каяа-даа ужуп каар, мага-бодунун чажырар чердери хойге коступ чоруур, ыядыр арын чок апаар, оон кускулуг аксын ыттар чылгаар. Ынчан Буддалар, бурганнар ону араганын хилинчек-човуланындан адырып алыр дээш кызар. Оларны ол кижи тоовас болза, Ооредигнин киленниг камгалакчылары кезедир. Ынчан арагачыларнын аксындан хан токтуп, аъттан ужуп, хая-дащтан андарлыр, сугдан, оттан азы элекке амы-тынындан чарлыр. Олген соонда сес изиг, сес соок, ылангыя Авичи деп эн-не аар хилинчек-човуланныг тамы ораннарынга торуттунуп, хилинчектенир.

[[Аңгылал:Шажын|А]]
[[Аңгылал:Буддизм|А]]
[[Аңгылал:!Main category|А]]
