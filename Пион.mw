{{Таксон}}
'''Пион''' ({{lang-la|Paeonia}}) азы '''шеңнениң ниити хевири''' – хөй чылдыг үнүш пион аймактыг, 40-50 хире аңгы хевири [[Соңгу полушарие|Соңгу полушарияда]] үнүп турар.

Ооң янзы-бүру черлик хевирлери дыка нептерээн – марьин корень (мари дазылы) (P. ano­ma­la), япон­ пион (P. oreo­geton), чиңге бүрүлүг пион (P. tenui­folia) база о.ө. Ол хөй санныг сорттарлыг сүт-чечектиг пион (мо­лоч­но­цвет­ко­вый – P. lac­tiflora), эм шынарлыг пион (P. officina­lis). Олар улуг чечектерлиг (25 см. диаметрлиг) янзы-бүрү өңнерлиг (чаңгыс өңнүг азы ийи аңгы өңнүг) оозу-биле өскелеринден ылгалып турар. Оът хевирлии дыка күштүг чоон челбииштелчек кол дазылдыг, дорт турар улуг чечектиг будуктарлыг, янзы-бүрү өңнүг; кызыл, ак, янган кызыл өңнерлиг, ховар – сарыг өңнүг; олурткан соонда 2-3 чыл болгаш чылдың-на чечектелир. Сигенниг Пион чечээниң тургузуу 8 янзы (бөдүүн, чартыы салбагар, япон, салбагар, чартык шар, корона хевирлиг, суларгай хевирлиг) сорттарын аңгылап турар. Ыяш хевирлиинден колдуунда чартык чадаң ыяштыг пион (P. suffrutico­sa), Де­ла­вейниң пиону (P. delavayi), сарыг пион (P. lu­tea), база оларның сорттары быжыг ыяшталып калган будуктарлыг (2-3 см. чоону, узуну 2 метр), олар 2-3 чыл болгаш чаартынар, база улуг (18-25 см. диаметр) ак, янган, сирень өңнүг чечектерлиг; 4-6 чыл болгаш чечектелир. Ыяш хевирлии кышка шыдамык эвес. Дойлуг-элезинниг, бай органиктиг черге үнер. Чечек олуртур черге, каасталга кылдыр газоннарга, чаңгыстап база олуртуп турар. Сиген хевирлиин шеңнениң дөзүнден 3-5 дазылын үскеш, ыяш хевирлиин үрезини-биле, дазылын тарып олуртур.

== Демдеглелдер ==
{{Демдеглелдер}}

[[Аңгылал: Үнүш]]
