'''Бээзи кожууну''' — [[Хемчик кожууну|Хемчиктиң]] Бээзи кожууну.

== Девискээри ==
Хемчиктиң Даа биле Бээзи кожуунарының черлерин тодарадыры нарын, ол ийи кожууннуң сумулары ара-аралашкак турган. Улуг-Хемниң солагай талазынче, Саян дагларының соңгу эдээ Бэзии кожуунунга хамааржыр чораан.<br />
Амгы үениң Улуг-Хем кожууну шаанда Хемчиктиң Бээзи кожуунунга хамааржыр чораан. Хендерге база "Хемчиктиң Бээзи кожуунунга" хамааржыр турган.

== Төөгүзү ==
XVIII чүс чылда Арабдан дээр ноян чуртап чораан. Ол кижи - моол кижи-дир, Сайын-ноян аймактың ваң эргелиг нояны турган. Улуг-Хемде биле Хемчикте тывалар Арабдан-ваңның албатызы турган. Арабдан-ваң чорта бээрге ооң ийи оглу Улуг-Хем биле Хемчикте ара-албатыны чарып алыр деп бодап алган. Бир оглун Дамби дээр ол кижи ваң эргелиг, өскезиниң ады Цэрэб ооң дужаалы бэйсэ<ref>Тывалаарга "Бээзи" дээр.</ref>

Манчжурларда Цогбадарху деп кижи чанчын апаргаш Шадарба-бээли дээр оглун Хемчикче чортупкан. Ол кижи Хемчиктиң чонун калган Арабданның ийи оглунга үлеп берген. Ынчалдыр [[Хемчик кожууну|Хемчиктиң Даа]] биле Бээзи, ийи кожууну тывылган. Цэрэб-бэйсе деп ноянның дужаалының ады-биле бүдүн кожууннуң адын ''Бэйсэ'' кылдыр адаан. Тывалаар болза ону ''Бээзи'' дээр. Бээзи кожуунун удуртурда моолдан тускай дарга кээп чораан. Ол үеде тывалар ынчаар-ла чагырыкчызын ''моол дарга'' дээр турган. Бээзи кожууну бүгү тываның амбын ноян чызаанынга чагыртпас турган. Эгезинде Бээзи кожууну 17 сумулуг турган. 1916 чылда хамык чоннуң чизези-биле Бээзи кожуунда 16 суму турган.

{| class="wikitable"
|-
!Сөөк ады||Суму ады
|-
|улуг-түлүш||Улуг-Түлүш сумузу
|-
|адыг-түлүш||Адыг-Түлүш сумузу
|-
|сарыг-доңгак||Сарыг-Доңгак сумузу
|-
|кара-доңгак||Кара-Доңгак сумузу
|-
|чааты-доңгак||Чааты-Доңгак сумузу
|-
|салчак-соян||Салчак-Соян сумузу
|-
|хөртең-соян||Хөртең-Соян сумузу
|-
|сарыглар||Сарыглар сумузу
|-
|сат||Сат сумузу
|-
|кара-сал||Кара-Сал сумузу
|-
|күжүгет||Күжүгет сумузу
|-
|кыргыс||Кыргыс сумузу
|-
|долаан||Долаан сумузу
|-
|тумат||Тумат сумузу
|-
|чадаана-куулар||Чадаана-Куулар сумузу
|-
|чыргакы-куулар||Чыргаккы-Куулар сумузу
|-
|суг-бажы куулар||Суг-Бажы Куулар сумузу
|-
|шара||
|}

'''Таблицага онза тайылбыр'''<br />
Будаваңар суму дээрге административтиг кезек-тир. Суму дээрге төрел-бөлүк эвес-тир. Суму иштинде аңгы-аңгы сөөктүң улузу чуртап чораан. "Суму адын чүге ынчаар адаан?" деп бодал тыптып келзе, харыы мындыг: "Эгезинде сумуну кайы сөөктүң кижизи башкарып эгелээрил, ол дарганың укталган сөөгүнүң ады-биле бүдүн сумунуң адын адап каар турган". Азы, кандыг бир сумуда, бир сөөктүң улузу өске сөөктүң улузундан кижи саны-биле хөй боор болза, ол сөөктүң ады-биле бүдүн сумунуң адын адап каар турган. Эрги чаңчыл ындыг хевирлиг турган боор оң.<br />
Шара сөөктүң улузу кандыг сумуга хамааржып турганы амдызында билдинмес.

== Тайылбыр сөс ==
<references />

== Үндезини ==
# История Тувы: В 2 т. — Т. I.  — 2-е изд., переаб. и доп. / Под общ. ред. С. И. Вайнштейна, М. Ч. Маннай-оола.  — Новосибирск: Наука, 2001. — 367 с. ISBN 5-02-030625-8
# Т. А. Бурдукава. История прежних нойонов тувинского народа (подготовка к печати и предисловие А. Г. Сазыкина). // Mongolica. К 750-летию "Сокровенного сказания". Москва: Наука. Издательская фирма "Восточная литература", 1993. — 343 с. ISBN 5-02-017395-9

[[Аңгылал:Тываның төөгүзү]]
[[Аңгылал:Төөгү]]
[[Аңгылал:Тыва|Төөгү]]
