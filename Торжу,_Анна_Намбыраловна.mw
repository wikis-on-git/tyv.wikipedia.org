'''Торжу Анна Намбыраловна''' (1911 чылдың март 8, Аргалыг, Хендерге суур, [[Улуг-Хем кожууну|Улуг-Хем кожуун]], Урянхай край – 2006 чылдың январь 11, [[Кызыл|Кызыл хоорай]], [[Тыва Республика]]) – Тываның баштайгы эртем-билигилиг эмчилериниң бирээзи, баштайгы тыва божудар эмчи, ССРЭ-ниң кадык-камгалалының тергиини, Кү-ажылды Кызыл Тук база Тыва Арат Республиканың Күш-ажыл орденнериниң кавалери. 

Ооң адын «ХХ чүс чылда Тываның алдарлыг кижилери» деп күрүне номунда киирген, 1994 чылда  «Кызылдың хүндүлүг хамаатызы» деп атты тывыскан.

== Намдары ==
Анна (Таки-Сүрүн) Намбыраловна Торжу 1911 чылдың март 8-те Улуг-Хем кожуунунуң Хендерге сумузунуң Аргалык деп черге төүттүнген.

Ооң адазы – Кыргыс Намбырал Моолга Хомду дайынының уезинде Улангом хемни кежип чыда чок болган. Оон эгелээш-ле, кээргенчиг амыдыралды көрүп эгелээн. Аар-берге кадыг ажылды ол кылып турган. 1923 чылда Хендерге биле Чааты суурлар аразынга ол солун-сеткүүл дажып эгелээн. Элээн болганда ол өске аняыктар-биле кады үжүк-бижикке өөренип алганнар.

=== Москвага өөренип турганы ===
1931 чылда ону кезек уруглар-биле кады Москваның күрүнениң эмчи техникумунче өөредип чоргузупкан. 

1933 чылда Максим Горький-биле танцылаанын мынчаар бижээн: <blockquote>«Аялга ырлай бээрге, шупту сандайларын алгаш, кыдыынче танцылаар чер хостап чайлады бергеннер. Мен уругар аразынга чаштынып турган мен.  Максим Горький бистиң талаже кылаштапты. Чоокшулап келгеш: "Кайыын силер, уруглар?" деп айтырды. 

Шупту кайыын келгенин тайылбырлап чугааладылар. Мен Тыва Арат Республикадан келген мен деп харыылаарымга, "Мен ол чуртту билир мен, силерни танцыже чалап болур бе?" - дидир. Танцылаан бис. Максим Горький дыка бөдүүн, топтуг кижи болду».


</blockquote>А хүндүлүг чогаалчы бодунуң демдеглелдеринде мынчаар бижээн: <blockquote>«Танцевал с тувинской девушкой. Она высока, стройна, ноги у нее, как электрические столбы. Думаю, что она на этих ногах еще черт знает сколько лет простоит».</blockquote>Ол-ла кежээ Таки-Сүрүң тыва алдарлыг чогаалчы  [[Сарыг-оол, Степан Агбаан оглу|Степан Сарыг-оол-биле]] найыралдажып база алган.

1934 чылда өске сургуулдар-биле кады Москваның метрозунуң «Арбат» станциязының тудуунга база киришкеннер. 

1935 чылдың июньда Таки-Сурун Намбыраловна Тывадан өске 3 уруг-биле кады шылгалдаларын эки дужаагаш, дипломнарын холга алганнар. Таки-Сүрүң акушер эртемниг болган. 

== Тываның баштайгы божудар эмчизи ==
Тывага келген дораан ону Кызылдың эмнелгезинче чоргускан.

Москвадан кээрге дораан аңаа Улуг-Хемниң эриинге бажыңга бир өрээл аңгылап берген. Ол өрээлди ийи чаргаш, ол бир талазынга кадайларны анаа хүлээп, өске аталынга - оларны божудуп турган. Кожа-хелбээ суурларже база чай-даа, кыш-даа дивейн, кадайлар божудуп чоруп-ла турган. 

Баштагы божудар эмнелге ажыттынарга-ла ол ынаар көже берген. 

== Өг-бүлези ==
Москвага өөренип тургаш-ла Таки-Сүрүң КУТВ-ка өоренип турган Монгуш Торжу-биле таныжа бергеннер.

Кады дыка чай чок ажылдарлыг хирезинде 6 ажы-төлдү өстүрүп кижизиткеннер. 

== Шаңналдары, алдар ады ==
Кылган ажыл-ижи дээш Анна Намбыраловна дараазында орденнер болгаш медальдар-биле шаңнаткан. 

* ТАР-ның Күш-ажыл ордени,
* «За доблестный труд в Великой Отечественной войне» деп медаль
* «Кадык-камгалалдың тергиини» деп хөрек демдээ,
* Күш-ажылдың Кызыл Тук ордени
* «Тыва Республиканың кадык-камгалалының алдарлыг ажылдакчызы» деп хөрек демдээ.

== Литература ==
1. Анна (Таки-Сюрюн) Намбыраловна Торжу // Заслуженные люди Тувы XX века. Государственная книга Республики Тыва. Кызыл, 2004. С. 218.

2. ''Забелина Г.А.'' Женщины Тувы в семье и обществе в первой половине ХХ века. Кызыл, 2010. С. 120.

3. ''Шабаев М.Г.'' Очерки истории здравоохранения Тувы. Кызыл, 1975. С. 192.

4. ''Харунов Р.Ш.'' Формирование интеллигенции в Тувинской Народной Республике (1921 -1944 гг.). Абакан, 2009. С. 144.

5. 100 лет со дня рождения первого профессионального фельдшера Тувы Таки-Сурун Торжу // Новые исследования Тувы [электронный журнал] 8 марта 2011 – URL: http://www.tuva.asia/news/tuva/3108-torzhu100.h - [Дата обращения 14.11.2018]

6. ''Дыртык-оол М.О.'' ПЕРВАЯ АКУШЕРКА-ТУВИНКА АННА ТОРЖУ (ИСТОРИЯ ФОРМИРОВАНИЯ ПЕРСОНАЛЬНОЙ КОЛЛЕКЦИИ В МУЗЕЕ) // СОВРЕМЕННЫЕ НАУЧНЫЕ ИССЛЕДОВАНИЯ И РАЗРАБОТКИ. Издательство: Научный центр "Олимп" (Астрахань) EISSN: 2415-8402

== Шөлүглер ==
1. [https://www.tuva.asia/news/tuva/3108-torzhu100.html 100 лет со дня рождения первого профессионального фельдшера Тувы Таки-Сурун Торжу]

2. [https://baikal24.ru/text/11-02-2013/tuve/ В Туве увековечат память о первой тувинской акушерке]

3. [http://www.centerasia.ru/issue/2004/24/1089-nauchitsja-pomogat-zhenshhinam-kogda.html «НАУЧИТЬСЯ ПОМОГАТЬ ЖЕНЩИНАМ, КОГДА ОНИ РОЖАЮТ»]

4. [http://www.mkyzyl.ru/about/info/news/5174/ ЖИЗНЬ РАДИ ЖИЗНИ]

5. [https://tmgnews.ru/obshhestvo-i-chelovek/pervaya-bolnicza-v-tuve/ Первая больница в Туве]

6. [http://culture.rtyva.ru/2018/03/08/o-slavnyh-zhenschinah-tuvy/ О славных женщинах Тувы]

7. [https://www.tuvaonline.ru/2006/01/11/pervayaakusherka.html Торжу Анна. Скончалась одна из легендарных женщин Тувы]
