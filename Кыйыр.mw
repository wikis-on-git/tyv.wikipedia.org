[[File:ARS cucumber.jpg|thumb|300px|Бөдүүн огурец]]
Огурец (тыва: ''кежир'') - Тывада '''кежирни''' нептереңгейи-биле сесерлик (сад), бакчаларда (огородтарда) тарып, өстүрүп, чемге колдуунда чөвүлелдиг (совет) чазак тургустунган үеден бээр улус ажыглап эгелээн.

Кежирниң тургузуунда суг, шагжалык (клетчатка), азоттуг бүдүмелдер, бензойлуг, азоттуг эвес бүдүмелдер, калийлиг дустар болгаш С, В1, А дээш өске-даа витаминнер бар.

Кежир кижиниң чем чиир хөөнүн улгаттырар, ааларның (азы агыларның, белоктарның) болгаш үстерниң кижиниң мага-бодунга сиңнигип, хууларын экижидер. Ынчангаш кежирни семис азы семириичел кижилер ажыглаарын сүмелевейн турар. Ол ышкаш дузаан кежирни ижин-шөйүндү аарыгларынга, чүрек кеминге, кырган кижилерге, хан базыышкыны улгадыр, кара-бүүректер аарыгларының үезинде болгаш сааттыг херээженнер ажыглаарынга сүмелевейн турар.

Кежир тоолгадыр шынарлыг чүве болганда, ону халыыдаан, кадыг албаны үнместээн кижилерге бээрин сүмелеп турар.

Улус кежирни өл-шык, соокка кагыскан үеде, кежирниң чулуун бал-биле (ары чигири-биле) холааш, ижип, чайып ажыглап турар. Кежирниң чулуу арны устүг, секпилдиг, хүнге арны карарган кижилерге ажыглаарын сүмелеп турар.	

== Дөзү ==
# Доржу Көк-оолович Куулар, Тана Моңгушевна Куулар - "ЛЕКАРСТВЕННЫЕ РАСТЕНИЯ В ТУВЕ"

[[Аңгылал:!Main category|О]]
[[Аңгылал:Биология|О]]
[[Аңгылал:Ниитилел|О]]
