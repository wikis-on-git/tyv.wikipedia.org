[[File:Buddha in Sarnath Museum (Dhammajak Mutra).jpg|thumb|Гаутама]]
[[File:Gautama Siddhartha retires into seclusion.JPG|thumb|Сиддхартха падарчылап чоруур дээш шиитпирлээн]]
[[File:Siddhartha Gautama meditating.PNG|thumb|[[Даяан]] үезинде]]
[[File:A sculpture of Gautama Buddha in Shanti Stupa Dhauli Giri 2.jpg|thumb|Парнирванаже чоруурунуң бертинде]]

<center> [[File:Dharma Wheel.gif|30px]] '''Сиддхартха Гаутама башкы дугайында төөгүлер''' [[File:Dharma Wheel.gif|30px]] </center>

'''Махавагга Гаутама Будда''' — дээрге төөгүде кайгамчык кижилерниң бирээзи. Кижилерниң кызыгаар чок хүндүткелин болгаш ынакшылын чаалап алган дээди башкы болуп турар. Бодунуң чайынналган мага-боду, кайгамчык чараш аялга дег үнү болгаш частырыг болгаш карышкак чок чидиг угааны-биле долгандыр кижилерни кайгадып турган. Ол чүнү чугаалап турар чүвел дээрге: мага-бодунуң даштыкы демдектери анаа кижилерден ылгалдыг, чугаа-домаа өөредиг болгаш угааны шупту бойдусту шыны-биле көрүп турары. Будда башкы өөредигни 40 чыл хире дамчыдып турган, өөредиглерни дыңнап алыр дээш база ыдык башкының айызын алыры-биле делегейден хааннар болгаш бөдүүн кижилер кээп турган.

===Төөгүлер===

===Будда башкының төрүттүнери===

Будда башкы хаан өг-бүлеге төрүттүнген (623-544 б.э.ч.). Иези божулга үезинде чок апарган. Адазы оглун "Сиддхартха" деп адаан. Очулдурар болза " Аас-кежик чедирер кижи" дээр. Сиддхартха төрүттүнүп кээрге хаанның өргээзинче ол үениң алдарлыг ыдыктыы келген. Будданың адазы ол кижиге хүндүткели улуг турган, ужурашкан санында-ла аңаа мөгейер турган. Ыдыктыг тургаш: "меңээ ол бичии оолду көргүзүп көрүңерем" дээн. Бичии оолду көргеш ооң карааның чажы төктү берген.

Адазы айтырган:
:- ''Канчап бардыңар?''

Ыдыктыг харыылаан:
- ''Бо оолдуң келир үезин көрүп тур мен. Ам ол бичии үрезин, а өзүп кээр болза - кайгамчык алантоос боор!''

:-''А чүге карааңар чажы төктү берди?''
:-''Бо оолдуң частып кээр үезинде мен турбас мен, ынчангаш караам чажы төктү берди.''

Ол үеде төрүттүнүп келген уругларга сан-чурагайы тургузар турган. Астрологтар оолдуң демдектерин көргеш " Келир үеде бо оол делегейниң хааны азы саньясин (ыдыктыг башкы) боор" дээн.

Адазы айтырып:
:- ''Ол кандыг аайлыг чүвел? чүге ийи удурланышкак кылдыр чугаалап тур силер?''

Астрологтар харыылаан:
:- ''Черле ындыг хаан, бо делегейни аптар кижи кажан-даа төрүттүнүп келзе бо делегейден ойталап шыдаптар сеткили оттуп келир.''

Адазы утказын билбейн баргаш катап айтырган: " Утказын тода айтып берип көрүңерем". Астрологтар харыылаан:
:- ''Саньясаның дугайында хөй-ле чүүлдү билбес бис, ынчалза-даа эрги бижиктерде мынча дээн: Кижиге шупту байлактар тыптып кээрге, ол кижиниң иштинге хенертен шуптунуң херек чогун биле берип болур. Карачал чуртталганы ойталаар дизе карачал амыдыралды долузу-биле амыдыраар апаар. Аякты чүгле дүвүңге дээр ишкен кижи октап шыдаар.''

Будданың адазы дүвүрей  бергеш айтырган:
:- ''Чүнү канчаар мен? Канчаан кижизидер кижи мен? Ол мээң чүгле чаңгыс оглум-дур! Мен ам аныяк эвес мен, кадын база чок болган. Мээң ам оолдарлыг болурумнуң идегели чок. Мээң күрүнем буступ дүжер! Меңээ сүмеден берип көрүңер!''

Астрологтар сүмелээн
:-''Бо өртемчейден ойталавас деп бодаар болза бо амыдыралдың шупту нүгүлүн чажырып кааптыңар: аарыг-ажыкты, кырыышкынны болгаш өлүмнү. Оолду долгандыр чүгле чараш чүүлдер биле шыва кааптыңар : чараш аялга, уран-чүүл. Ооң мырнынга өлүм дугайында чугааны хоругдаңар. ''

:Улус болза Будданың садынга чечектерни безин оңурбайн турган дээр. Дүне када ажылдакчылар оңуп калган чечектерни болгаш кургап калган чудуктарны узуткап кааптар турган. Будда чүгле чараш чүүлдер аразыңга өзүп турган. Ынчалза-даа шын амыдырал кайыын-даа көстүп кээр, ону кым-даа канчаан-даа чажырып шыдавас.

===Будда башкының ойталалы===

[[Аңгылал:!Main category|С]]
[[Аңгылал:Буддизм|С]]
[[Аңгылал:Сарыг шажын|С]]
[[Аңгылал:Чаа өскерлиишкиннер|С]]
