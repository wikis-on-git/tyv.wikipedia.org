'''Кузьма Балчырович Балчий-оол''' (1910—1971) — фельдшер, [[Тыва Республика|Тываның]] бир дугаар алдарлыг эмчизи, РСФСР-ниң кадык камгалалының тергиини.

== Намдары ==
К.Б. Балчий-оол 1910 чылда [[Бии-Хем кожууну|Бии-Хем кожууннуң]] Бош-Даг деп черге малчын араттарның өг-бүлезинге төрүттүнген. 1910 чылда авазы божуп чыткаш, чок болган, үш чыл болганда, 1913 чылда, адазы чок болган.  Өскүс калган эрни Медведев сөөктүг староверлер кижизидер кылдыр алгаш, 9 харлыынга чедир азырааннар. Олардан эки орустап өөренип алган. 5 чыл школазын дооскан, 20 харлыынга чедир хөлечиктеп чораан. 

1931 чылда орус дылды эки билир боорга, Кызылдың эмчизинче хелемечилеп киирип алган. Эмчи курстары дооскан.

1932 чылдан 1935 чылга чедир республиканың аңгы-аңгы кожууннарынга фельдшерлеп ажылдаан.

1935 чылда Москваның эмчи техникумунче өөредип чоруткан. 1940 чылда Төп фельдшер-акушер школазының фельдшер салбырының долу курстарын дооскан. Тыва улусчу-революстуг шеригниң санитарлыг албанының даргазы турган.

1941—1943 чылдарда — [[Тожу кожууну|Тожунуң]] эмнелгезиниң эргелекчизи, 1943—1945 чылдарда — [[Чадаана|Чадаананың]] эмнелгезиниң эргелекчизи.

1945 чылдан 1948 чылга чедир — Область эмнелгезиниң улуг эмчизи.

1949—1955 чылдарда [[Красноярск|Красноярсктың]] эмчи институдунга өөренип турган.

1955—1960 чылдарда — [[Республика Тыва|Республиканың]] эмнелгезиниң улуг эмчизи.

1960 чылда — дүрген дуза чедирер станцияның база санавиацияның улуг эмчизи.

Кызыл Крест Ниитилелиниң Республика Комитединиң Президиумунуң кежигүнү кылдыр Тываның бүгү кожууннарынга кадык амыдыралды нептередип чедип каапкан. Кады ажылдап турган эштериниң мурнунга ат-алдарлыг болуп, эмнедикчилерниң мурнунга хүндүткелдиг чораан. Эмичлеп турар үезинде эмнедикчилеринден үргүлчү четтиргенин илереткен чагааларны ап чораан.

== Шаңналдары, ат-алдары ==
Улус-чонга үр үеде ак сеткилдиг бараан болуп келгени дээш К. Балчий-оол дараазында шаңналдар-биле шаңнаткан.

*[[Тыва Арат Республика|Тыва Арат Республиканың]] күш ажыл ордени
*Кызыл тук ордени (1944)
*Шылгараңгай ажылы дээш (1946)
*"Хүндүлелдиң бижии" орден (1946)
* Ленинниң ордени
* "РСФСР-ниң кадык камгалалының тергиини" деп хөрек демдээ
*[[Тыва Автономнуг Совет Социалистиг Республика|Тыва АССР]]-ниң алдарлыг эмчизи (1963)

== Дөс ==
{{Примечания}}

# Кузьма Балчирович БАЛЧИЙ-ООЛ // ХХ чүс чылда Тываның алдарлыг кижилери/ Заслуженные люди Тувы ХХ века : Гос. кн. Респ. Тыва. - Кызыл, 2004. - С. 210.
#[[Дыртык-оол, Анна Оюн кызы|Дыртык-оол, А. О]]. Кузьма Балчирович Балчий-оол: 105-летию со дня рождения / А. О. Дыртык-оол // Люди и события тувы : календарь-хронограф 2015 / ГБУ «НБ им. А. С. Пушкина Респ. Тыва», Тув. ин-т гуманит. исслед., Нац. музей Респ. Тыва; сост. : А. Д. Хобига, Е. М. Ак-кыс, Ч. Э. Монгуш; редкол.: У. П. Бичелдей (и др.). — Кызыл, 2014, — 106.

== Шөлүглер ==
1. [https://www.tuva.asia/news/tuva/6844-zdravoohr.html Вехи тувинского здравоохранения]

2. [https://studbooks.net/526844/istoriya/meditsinskaya_proizvodstvenno_tehnicheskaya_selskohozyaystvennaya_intelligentsiya Медицинская, производственно-техническая и сельскохозяйственная интеллигенция]

3. [http://gov.tuva.ru/press_center/news/health/5379/ Соболезнования родным и близким известного врача Джона Кузьмича Балчий-оола]

[[Аңгылал: Красноярсктың эмчи институдунуң доозукчулары]]
