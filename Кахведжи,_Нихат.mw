 

'''Ниха́т Кахведжи́''' (тур. <span lang="tr" style="font-style:italic;">Nihat Kahveci</span>; 23 ноябрь 1979, [[Истaнбул|Стамбул]], [[Турция]]) — турк футболчу, халдакчы. Турцияның «[[:ru:Бешикташ_(футбольный_клуб)|Бешикташ]]» клувундан эгелээш, Испанияның шыырак дээн «[[:ru:Реал_Сосьедад|Реал Сосьедад]]», «[[:ru:Вильярреал_(футбольный_клуб)|Вильярреал]]» клубтарынга ойнап чораан. Турцияның чыынды командазы дээш аныяктар аразынга-ла 1998 чылдан тура ойнап эгелээн. Кол составынче 2000 чылда киргеш, 2010 чылга чедир ойнап келген.

== Карьеразы ==
Нихат — «[[:ru:Бешикташ_(футбольный_клуб)|Бешикташ]]» деп турк клубтуң кижизиткен, өстүргени футболчу. 1996-1997 чылдарның сезонунда ойнап турар үеде ону «[[:ru:Бешикташ_(футбольный_клуб)|Бешикташ]]» клувунуң кол тренери эскерип кааш, 1997 чылда-ла чалап апарган. Аңаа келгеш дораан бодун тулган ойнакчы кылдыркөргүскен. Бешикташ клувунга ол чаңгыс эвес удаа Турцияның чемпионаттарын удуп, Турцияның Кбуогунуң эдилечизи база болган. 

2002 чылдың январьда Нихат испан «[[:ru:Реал_Сосьедад|Реал Сосьедад]]» клубче шилчээн. 2002—2003 сезонда Нихат 23 гол киир тепкеш, Испанияның Премьер-Лигазының ийиги халдакчызы болган. Ону чүгле [[:ru:Рой_Макай|Рой Макай]] ашкан. Нихат шөлге [[:ru:Дарко_Ковачевич|Дарко Ковачевич-биле]] кады дыка эки ойнаар боорга, Фил Бол деп журналист ол ийи халдакчыларны «бедик биле чолдак» деп адап каан (Нихаттың бедии — 175 см, а [[:ru:Дарко_Ковачевич|Ковачевичтиң]] — 187 см). 

Ол [[:ru:Лига_чемпионов_УЕФА|Чемпионнар Лигазынга]] база ойнап турган.

2006 чылдың май 16-да турк футболчу «[[:ru:Вильярреал_(футбольный_клуб)|Вильярреалче]]» шилчип алган. 

2009 чылда «[[:ru:Бешикташ_(футбольный_клуб)|Бешикташ]]» клувунга катап эглип кээп, 2010 чылга чедир ойнаан.

Турцияның чыынды командазы дээш бир дугаар 2000 чылда Швецияның чыынды командазынга удур ойнаан. 

2002 чылдың Делегей чемпионадынга Турцияның чыынды командазының составында хүлер шаңналды чаалап алган. 

2003 чылда база-ла Турцияның чыынды командазының составында Конфедерация кубогунуң хүлер шаңналын ойнап алганнар.

2008 чылда Европаның чемпионадында база хүлер шаңналдың эдилекчилери.


Нихат колдуу халдакчы кылдыр ойнаар, ынчалза-даа чамдыкта халдаар чартык-халдакчы кылдыр база ойнап болур. 2012 чылдың январь 17-де бодунуң футболчу карьеразының төнгенин 32 харлыг халдакчы Кахведжи Нихат чарлаан. 

== Чедиишкиннери ==
{{флаг Турции|20px}} '''Бешикташ'''

* Турцияның кубогунуң эдилекчизи: 1998, 2011

{{флаг Испании|20px}} '''Реал Сосьедад'''

* Испанияның чемпионады: 2003 (мөңгүн)

{{флаг Испании|20px}} '''Вильярреал'''

* Испан Примера 2008: (мөңгүн)

{{флаг Турции|20px}} '''Турцияның чыынды командазы'''

* Делегей чемпионады: 2002 (хүлер)
* Конфедерация кубогу: 2003 (хүлер)
* Европа чемпионады: 2008 (хүлер)

== Демдеглелдер ==
{{Примечания}}

== Шөлүглер ==

* Профиль игрока (англ.) на сайте Transfermarkt
* Профиль на сайте National Football Teams (англ.)
[[Аңгылал:Ноябрьның 23 төрүттүнген]]
[[Аңгылал:Турцияның футболчулары]]
{{Даштыкы шөлүглер}}
