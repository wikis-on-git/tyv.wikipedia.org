'''Кара-хааннар күрүнези''' (орус. государство Караханидов) – 840-1212 чылдарда [[Чөөн Түркестан]] болгаш [[Ортаакы Азияныӊ|Ортаа Азияныӊ]] девискээрлеринге турган [[түрк күрүнелер|түрк күрүне]]. Ооң тургузукчузу [[карлык]] аймактың баштыңы [[Кара-хаан|Кара-хаанның]] оглу [[Билге Күл Кадыр-кагаан]] деп санап турар. 

Күрүнени баштайгы тургускан кол аймактары – [[карлык]], [[ягма]] болгаш [[чигил]]. Ол эвилел үч-огуз («үш аймак») деп адаттынып турган. X чүс чылда олар [[Ислам|исламны]] күрүне шажыны кылдыр хүлээп алган. Оларның [[Мавераннахыр|Мавераннахырже]] халдап шимчээшкини [[Саманилерниң күрүнези|Саманилерниң күрүнезиниң]] буурап дүжеринге идиг болган. XI чүс чылдың эгезинде Кара-хааннар күрүнези эң бедик күчү-шыдалынга чедип [[Алдай|Алдайдан]] [[Амударыя]] хемге чедир чаттылып турган. Ооӊ девискээри элээн бот-башкарылгалыг илек-хааннар удурткан харааты черлерге чарлып турган. Күрүнениң найыслалдары: [[Кашгар]], [[Баласагын]], [[Үзген]], база катап [[Кашгар]] деп хоорайлар бооп турган. Чер-ээлелдиң кол хевири [[икта]] бооп турган. 

XI чүс чылдың ийиги чартыындан [[илек-хааннар]]-биле [[селчүктер|селчүктерниң]] үскүлежиглери эгелээн. Ооң түңнелинде ара-демисел болгаш төп чагырга баксыраанының хараазы-биле кошкаан Кара-хааннар күрүнези бот-башкарылгазын ышкынган. XII чүс чылдың 30 чылдарының төнчүзүнден эгелеп, херек кырында [[кара-кыданнар|кара-кыданнарның]] эрге-чагыргазынга чагырты берген. Элээн каш он чыл богаш Кара-хааннар күрүнезиниң артынчызын [[хөрезимшах Мухаммед]] узуткаан. Кара-хааннар күрүнезиниң культуразының эң улуг төлээлери [[Юсуф Баласагуни]] болгаш [[Махмуд Кашгари]] турган.

[[Аңгылал:!Main category|К]]
[[Аңгылал:Төөгү|К]]
