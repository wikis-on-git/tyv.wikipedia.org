'''Өвүр хадып...''' — тыва улустуң аас чогаалындан үнген ыры-кожамык. Бо ырыны ат-сураглыг бөлүктер — [[Хүн-Хүртү]], [[Тыва (бөлүк)|Тыва]] дээш оон-даа өскелери ырлашкан.

==Ырының сөзүглелдери==
<poem>
Өвүр хадып чыдыр-ла боор,
Өңнүүм сактып олур-ла боор,
Өшкү эъдин дүлүп алган
Мени манап олур-ла боор.

Саглы хадып чыдыр-ла боор,
Сарыым сактып олур-ла боор,
Сарлык эъдин дүлүп алган
Мени манап олур-ла боор.
____________________________

Өвүр хадып чыдыр боор оң,
Өңнүүм манап олур боор оң,
Өшкү эъдин дүлүп алган
Мени-ле манап олур боор оң.

Саглы хадып чыдыр боор оң,
Сарыым манап олур боор оң,
Сарлык эъдин дүлүп алган
Мени-ле манап олур боор оң.

Калчан хадып чыдыр-ла бе,
Карам манап олур-ла бе,
Койгун эъдин дүлүп алган
Мени-ле манап олур-ла бе.
______________________________

Өвүр хадып туру-ла боор,
Өңнүүм манап олур боор оң,
Өшкү эъдин дүлүп алган
Мени-ле манап олур боор оң.

Саглы хадып туру-ла боор,
Сарыым манап олур боор оң,
Сарлык эъдин дүлүп алгаш
Мени-ле манап олур боор оң.

Калчан хадып туру-ла боор,
Карам манап орган боор оң,
Хайнак эъдин дүлүп алгаш
Мени-ле манап орган боор оң.
</poem>

[[Аңгылал:!Main category|Ө]]
[[Аңгылал:Хөгжүм|Ө]]
