[[File:Wrestling competition in Tos Bulak.jpg|thumb|350px|[[Хүреш(стадион)|Хүреш стадионунда]] [[Наадым|Наадымның]] хүреш мөөрeйи]]

'''Хүрештиң төөгүзү''' деп билиишкин бурун шагдан тываларның болгаш ооң чоок чоннарның [[Хүреш]] оюнунга хамааржыр.

Бурун шагдан тура-ла тывалар байырлалдарның бир дугаар черинге [[хүреш]] ойнун киирер чораан. Ол оюн амгы үеде база-ла байырлалдың кол черин ээлеп турар. Шаанда хүрешти оваа, суг бажы, от, бурган дагаанда, куда дүшкенде, ыдык кылганда, бай-шыырак болгаш алдарлыг шериг баштыңнары мөчээнде, кандыг-бир дайынга тиилелгелиг болганда ниити байырлалды кылып, аңаа хүреш маргылдаазы чорудар чораан.

1903 чылда Тыва чуртунга чораан революсчу Ф. Кон: «Хүреш оюну Тывага шагда-ла тывылган, бо дугайын бурун шагнын тоолдары херечилеп турар» - деп бижээн.

Бурунгу тоолдарда хүрештиң хевирин болгаш мөгелерни тоолчудуп, улгаттырып хөөредип чугаалаан. Ында базып, чок кылыр дээн дайзыны-биле демиселди база хүрештен эгелээр, адыг-чарыш кылган, азы куда дүшкен найырларга хүрешкен мөгелерни шуптузун чугаалап турбайн чугле тергиин дээн, тиилекчи мөгелерни чугаалап турар. Ол ышкаш чамдык тоолдарда хүрештиң янзы-бүрү аргаларын база элээн делгеми-биле чугаалап турар.

[[Аңгылал:!Main category|Х]]
[[Аңгылал:Спорт|Х]]
[[Аңгылал:Тыва|Х]]
[[Аңгылал:Хүреш|Х]]
