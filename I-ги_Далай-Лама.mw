[[File:1st Dalai Lama.jpg|thumb|Бирги Далай-Лама Чалбаа Кенден Друб]]

'''Бир дугаар Далай-Лама Чалбаа Кенден Друб азы Гьялва Гендүн Друб''' 1391 чылда малчын, тараачын өг-бүлеге төрүттүнген. Авазы оглун чеди харлыг турда Нартан хиитке (хүрээге) олуртуп, төвүттүң бурган шажынның [[Ка-дам|Ка-дам]] үргүлчүлелин шинчиледир сорулганы салган. Оолдуң онза салым-чаяанныг болурун бир лама эскерип билип каан, оолдуң ат-алдары бүгү Төвүт чуртунга чырыткы дег дүрген мандып тараан. 1447 чылда ат-сураглыг эртемден баштайгы Далай Лама Шигаце хоорайга Та-Ши-Лхун-по хиитти тургускан, бо хиит болза [[Төвүт|Төвүтттүң]] мурнуу чүгүнге шажын номналын делгередиринге онзагай үлүүн кииргеш, төвүт эртемденнер белеткээр бир янзының дээди сургуулу болу берген. Маңаа абидарма, билэг-барамид, ортаакы үзел, чаажыктырар ёзу чергелиг эртемнерни онза шинчилээр турган. Баштайгы Далай лама номналдарын чээрби чыл дургузунда ажылдап кылып тургаш 1474 чылда Дээрже назы барап чайылган.

== Дөзү ==
*" '''К.К.Кудажы, Ю.Ш.Күнзегеш.''' ''Улуг-Хем: Тыва чогаалчыларның сеткүүлү 5-6. Доржготов "Судур"''. 1993чыл."

{{Template:Далай-Ламалар}}

[[Аңгылал:!Main category|Б]]
[[Аңгылал:Далай-Ламалар|Б]]
