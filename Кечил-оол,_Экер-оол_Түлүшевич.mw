'''Экер-оол Түлүшевич Кечил-оол''' ''(декабрь 1, 1934 чыл - март 9, 2000 чыл)'' — тыва чогаалчы, очулдурукчу. ССРЭ-ниң Журналистер болгаш [[ТЧЭ|Тываның Чогаалчылар]] эвилелдериниң кежигүнү. 

==Намдары==
Э. Кечил-оол 1934 чылдың декабрь 1-де [[ТАР|Тыва Арат Республиканың]] [[Улуг-Хем кожуун|Улуг-Хем]] кожууннуң Ак-Хемде Ак-Кожагар деп черге төрүттүнген. Чаа-Хөл чеди чыл школазын, Кызылдың башкы училищези-биле күрүнениң башкы институдун дооскан.

[[Сүт-Хөл кожуун|Сүт-Хөл]] школаларынга башкылап, «Тываның аныяктары» солунга корреспондентилеп, «[[Шын (солун)|Шын]]» солунга чогаал ажылдакчызы бооп, культура килдизин удурткан. 

Баштайгы ному «Чечектерим» деп шүлүктер чыындызы 1967 чылда чырыкче үнгеш, 1993 чылда катап парлаттынган. Дараазында чылдарда «Дээрде капуста» (1970), «Чарыш аъдын мунганым» (1973), «Хөглүг чай» (1975), орус дылда «Ужар тывызык» (1977), «Мээң олчам» (1981), «Экии, хүнүм!» (1983), «Девидээн ада» (1998) деп номнары үнгүлээн. Н. Гарин-Михайловский, Н. Богданова, С. Баруздин, С. Маршак, А. Бартон, [[Сергей Есенин|С. Есенин]], Т. Шевченко болгаш Ц-Ж. Жимбиевтиң чогаалдарын тыва дылче очлудурган.

[[ССРЭ]]-ниң «Шылгараңгай күш-ажыл дээш. В.И. Ленинниң төрүттүнгенинден бээр 100 чыл оюн таварыштыр» деп медаль-биле база [[Тыва АССР]]-ниң Дээди Совединиң Президиумунуң Хүндүлүг бижии-биле шаңнаткан.

Э. Т. Кечил-оол 2000 чылдың март 9-та мөчээн.

==Дөс==
* Ном «Тываның чогаалчылары / Писатели Тувы». 2000 ч.

[[Аңгылал:!Main category]]
[[Аңгылал:Кижи]]
[[Аңгылал:Тыва]]
[[Аңгылал:Чогаалчы]]
[[Аңгылал:Тыва чогаалчы]]
