[[File:ORGUL.jpg|thumb|Өргүл]]
'''Эдуард Баирович Мижит''' ''(апрель 22, 1961 төр.)'' — тыва чогаалчы, шүлүкчү, очулдурукчу, шии бижикчизи, Тыва Улустуң чогаалчызы. [[Россия|Россияның]] Чогаалчылар болгаш Театр ажылдакчыларының эвилелдериниң кежигүнү. [[ТЧЭ|Тыва Республиканың Чогаалчылар Эвилелиниң]] кол редактору – удуртукчузу. 

1961 чылдың апрель 22-де [[Тыва АССР]]-ниң [[Улуг-Хем кожуун|Улуг-Хем]] кожууннуң Торгалыг сумузунга төрүттүнген. А.М. Горький аттыг Литературлуг институтту 1993 чылда дооскан. Тываның ном үндүрер черинге база «Улуг-Хем» сеткүүлүнге редакторлап, «Тываның аныяктары» солунннуң кол редактору болуп, [[Тыва Национал театр|В. Көк-оол аттыг хөгжүм-шии театрының]] литературлуг килдизинге эргелекчилеп, Тыва Республиканың Чазааның чанында Тываның гуманитарлыг шинчилгелер институдунуң литература секторунда ажылдап чораан. 

«Кезерниң балдызы» (1990), «Бузундулар» (1992), «Бөдүүн одуруглар» (2006), «Казыргылыг кудуктуң кыйгызы» (2002), «Кара-Дагның казыргызы» (2004), «Туман өттүр отчугаштар» (2010), дээш оон-даа өске номнарны бижээн. Тыва дылче [[Пушкин|А. Пушкинниң]], А. Чеховтуң, А. Островскийниң, В. Шекспирниң, М. Тикамацунуң, Р. Томаның, Л. Бернстайнның, Э. Понуң болгаш өскелерниң-даа чогаалдарын очулдурган. «Чиргилчиннер», «Кым сен, Субедей-Маадыр?», «Өргүл», «Кара-Дагның казыргызы» деп шиилерин бижээн, оларны Тываның В. Ш. Көк-оол аттыг хөгжүм-шии театрының сценазынга тургускан.

== Дөзү ==
* [http://lrd63.narod2.ru/tiva_shlkchlerivis/ Эдуард Баирович Мижит] 


{{stub-meta}}

[[Аңгылал:!Main category]]
[[Аңгылал:Кижи]]
[[Аңгылал:Тыва]]
[[Аңгылал:Чогаалчы]]
[[Аңгылал:Тыва чогаалчы]]
