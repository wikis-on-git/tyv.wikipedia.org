'''Чимба Александр Маныгы оглу''' 1908-1984,(шын ады Сарыг-Донгак Чымба) - күрүне ажылдакчызы, Тыва Арат Республиканы ([[ТАР]]) болгаш Тыва автономнуг областы (ТАО) 20 чыл иштинде удуртуп ажылдап чораан.

1908 чылдың январь 24-те Барыын-Хемчик кожууннуң Эрги-Барлыг сумузунуң чанынга төрүттүнген. Ада-иези бөдүүн араттар, бүгү назынында байлар малын кадарып амыдырап чораан.<br>
1918-1927 чылдарда Балдан байның малын кадарып күш ажыл чорудулгазын эгелээн.<br>
1927-1930 чылдарда Барлык сумузунга акылары-биле кады чазаныкчылап ажылдап турган. Ол-ла уеде Тываның революстуг аныяктар эвилелиниң (ТРАЭ) кежигүнү апарган.<br>
1930-1931 чылдарда Барлык сумузунуң ТРАЭ-ниң үүр секретарлап ажылдап эгелээн.<br>
1931-1935 чылдарда Москва хоорайга эш Сталин аттыг Чөөн чүк Ажылчын чоннуң Коммунистиг Университединге өөренгеш чедиишкиниг дооскан.<br>
1935-1936 чылдарда Кызыл хоорайга советтиг патия школазынга төгү башкылап ажылдап турган.<br>
1936-1938 чылдарда ТАР-ның парлалга комитединиң даргазы.<br>
1938-1941 чылдарда ТАР-ның садыглаашкын болгаш үлетпүр сайыды.<br>
1941-1944 чылдарда ТАР-ның Сайыттыр Чөвүлелиниң даргазы.<br>
1944-1961 чылдарда Тыва областың ажылчын чоннуң депутаттар Эвилелиниң күүсекчи комитединиң даргазы.<br>
1961-1963 чылдарда Тыва областың Куруне банкызының конторазын эргелекчилеп ажылдап турган, ооң соонда Тываның даг үлетпүрү комбинаттың даргазының оралакчызы. Хүндүткелдиг дыштанылгаже үнериниң бертинде Тыва АССР-ниң Күрүне архивин удуртуп ажылдап чораан.<br>

Шаңналдары <br>
ТАР Биче Хурал Президиумунуң хүндүлүг бижик - ТАР-ның национал бижиин тургузарын идекпейлиг киришкени дээш бо шаңнал макталды алган.
Дөрт Ленин аттыг орденнер.<br>
ТАР ордени.<br>
Улус ажыл-агыйының чедиишкиннер делгелгезиниң биче алдын медали.

Дөзү:<br>
Тыва Республиканың Күрүне архиви. Фонд 2, опись 2, херек 1329. Фонд 2, опись 1, херек 1559, арын 13-14
