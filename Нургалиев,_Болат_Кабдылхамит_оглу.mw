{{Кижи}}
'''Болат Кабдылхамит оглу Нургалиев''' ({{lang-kk|Болат Қабдылхамитұлы Нұрғалиев}}; 1951 чылдың июль 25-те төрүттүнген) – Казахстанның политиктиг ажылдакчызы, дипломат.

== Намдары ==
Болат Кабдылхамит оглу Нургалиев 1951 чылдың июль 25-те Казах ССР-ниң Акмола облазының Ерментау районунуң Благодатное суурга төрүттүнген.

Адазы – Кабдылхамит Нургалиев, ССРЭ-ниң Күрүнениң айыыл чок чорук комитединиң полковниги, Ада-чурттуң Улуг дайынының киржикчизи.

1972 чылда С. Сейфуллин аттыг Целиноградта күрүнениң башкы институдунуң даштыкы дылдар факультедин, Ю. В. Андропов аттыг ССРЭ-ниң Күрүнениң айыыл чок чорук комитединиң Кызыл тук институдун дооскан. 

1972–1973 чылдарда Целиноградта күрүнениң башкы институдунунга башкылап турган.

1973–1974 чылдарда ССРЭ-ниң Чепсектиг күштеринге шериг албан-хүлээлгезин эрттирген.

1973 чылдан эгелеп – Камгалал яамызының системазында. 

1980 чылдан эгелеп – ССРЭ-ниң Даштыкы херектер яамызының Мурнуу Азия килдизиниң атташези.

1981–1985 чылдарда  – ССРЭ-ниң Ислам Пакистан Республиказында элчин чериниң атташези.

1990–1992 чылдарда – ССРЭ-ниң Индияда элчин чериниң атташези, үшкү, бирги, секретары.

1992–1994 чылдарда  – Казахстан Республиказының Даштыкы херектер яамызының Делегейниң айыыл чок чоруу болгаш чепсеглениишкин контролюнуң эргелелиниң даргазы.

1994–1996 чылдарда – Казахстан Республиказының Даштыкы херектер яамызының сайыдының оралакчызы.

1996–2000 чылдарда – Казахстан Республиказының хары угда Американың Каттышкан Штаттары, Канада, Мексикада Онза болгаш Бүрүн эргелиг Элчини.

2001–2003 чылдарда – Казахстан Республиказының Мурнуу Кореяда Онза болгаш Бүрүн эргелиг Элчини.

2003–2006 чылдарда – Казахстан Республиказының Японияда Онза болгаш Бүрүн эргелиг Элчини.

2007–2009 чылдарда – Шанхайның кады ажылдажылга организациязының Чиңгине секретары.

2012–2014 чылдарда – Казахстан Республиказының Израильде Онза болгаш Бүрүн эргелиг Элчини.

== Шаңналдары ==
* «Казахстан Республиказының тускайлаң чорук чарлаанының 26 чылы» деп медаль (2016)
* 2-ги чергениң «Достык» ордени (2020 чылдың декабрь 3)

== Айтыглар ==
Орус дыл кырында википедия чүүлүнден очулдурган.
