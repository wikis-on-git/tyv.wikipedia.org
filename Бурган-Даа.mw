[[File:Гора Будды.jpg|thumb|Бурган-Даа]]

'''Бурган-Даа''' (<small>өскээр адаары</small> ''Бурган Даа, Богда Даа, Будда Даа''; {{lang-ru|Гора Будды}}) — [[Тыва|Тываның]] [[Чаа-Хөл кожуун|Чаа-Хөл кожуунда]] [[Сүме-Бели]] деп дагда куй иштинде [[Авыдай Бурган|Авыдай Бурганның]] болгаш ийи бурганнарның дүрзүзүн хевирлеп каан ыдыктыг чер<ref>"Ыдык күштүг Будда Бурган" деп номдан</ref>.

== Туружу ==
Чаа-Хөл кожууннуң девискээринде [[Сүме-Бели]] дагның үстүү бажында улуг куй иштинде хевирлеп чуруттунган. Ол болза [[Саян-Шушенск ГЭС|Саян-Шушенск ГЭС-тиң]] суг-камгалал хөлбээниң (далайының) көдүрлүп кээнинниң девискээринге хамааржыр: тос ай (июнь-март) иштинде суг чалгыының адаанга баар, арткан үш айда (апрель-июнь) ол хөөлбээниң сыыгааны-биле көстүп кээр.

== Төөгүзү ==
«Тываның төөгүзү» деп номда ол куйну болгаш ыдыктыг чурумалды XII-XIII чүс чылдарда кылган деп демдеглээн. А  Тыва АСЭР сайыттар Хуралының 1977 чылда Дужаалы-биле «Скальное святилище XI-XIII вв. н.э.» ('''тыважыдар херек''') деп адаттынган. 

1921 чылда [[ТАР|Тыва Арат Республика]] хувискаалдыг [[ССРЭ]] биле [[Моол]] күрүнелерни өттүнүп [[сарыг шажын]] чүдүлгезин күрүнеден аңгылап, хуулгаазын чүүлдер кылдыр демдеглээн. Ынчан, 1930 чылдардан эгелеп, Тываның хүрээ-хиитти узуткап, лама–башкыларны дорамчылап, оларны бак көрүп, чамдыктарын тудуп хоругдап-даа турган.  

Ынчалза-даа тыва чон, ылаңгыя Чаа-Хөл, Улуг-Хем чону Сүме даанда Ыдыктыг Будда Бурганынга дөмей-ле тейлеп чораан. 

XX чүс чылдың сөөлзүредир Саян-Шушенск ГЭС-тиң тудуу доозулган соонда, Чаа-Хөл болгаш Улуг-Хем кожууннарының эң-эки тарылга кылыр, сиген кезер болгаш одар-белчиир шөлдери "далай" адаанче кире берген - эң бедик черинде 240 метр болган. Ынчалдыр '''Бурган-Даа''' база адаанда барган. Ынчалдыр үе аайы-биле далайдан кирип-үнүп турар апарган.

== Тургузуу ==
Ортузунда [[Авыдай Бурган]] турар. Чанында турар ийи дүрзү - Авалокитешвара (төв. Ченрезиг) биле Махастхамапрапта (төв. Тхучентхув) бодхисаттвалар. А эжииниң бертинде турар ийи локапал дүрзүлери - Авыдай Бурганның оң талазында Вирудхаки (мурнуу чүктүң камгалакчызы) турар, солагай талазында Вирупаксы (барыын чүктүң камагалакчызы) турар. 

== Демдеглелдер ==
<references/>

== Дөзүк ==
#Ном. Кара-оол В.Х. "Ыдык күштүг Будда Бурган". 2013ч., Ю.Ш. Күнзегеш аттыг Тываның ном үндүрер чери, 308 ар.


[[Аңгылал:!Main category]]
[[Аңгылал:Тыва]]
[[Аңгылал:Будда]]
[[Аңгылал:Сарыг шажын]]
