'''Николай Шагдыр-оолович Куулар''' ''(апрель 4, 1958 төр.)'' — шүлүкчү, прозачы, очулдурукчу, [[Тыва|Тыва Республиканың]] культуразының алдарлыг ажылдакчызы. [[Россия|Россияның]] Чогаалчылар болгаш Журналистер эвилелдериниң кежигүнү.

==Намдары==
Н. Ш. Куулар 1958 чылдың апрель 4-те [[Тыва АССР]]-ниң [[Өвүр кожуун|Өвүр]] кожууннуң Торгалыг сумузунга төрүттүнген. Торгалыг ортумак школазын, Томскиниң политехниктиг институдун, [[Москва|Москвада]] А.М.Горький аттыг литература институдун дооскан. 

Тыва АССР-ниң Чоннуң амыдырал-хандырылга яамызынга инженерлеп, «[[Шын (солун)|Шын]]» солуннуң редакциязынга үлетпүр килдизинге корресподентилеп, Тываның ном үндүрер черинге редактор, кол редактор бооп, [[ТКУ|Тываның Күрүне Университединге]] улуг башкы бооп, «Улуг-Хем» сеткүүлдүң кол редактору бооп ажылдап чораан. 1993-1995 чылдарда [[ТЧЭ|Тываның Чогаалчылар Эвилелиниң]] баштаар черин даргалаан. Бойдус камгалакчыларының «Бойдус кыйгызы», Өвүр кожууннуң «Өвүрнүң судалы» деп солуннарны редакторлап, үндүрүп турган.

=== Чогаал ажылы===
Чогаал ажылын 1973 чылда эгелээн. Ооң чогаалдары алтай, армян, башкир, болгар, кыргыс, моол, орус, татар, узбек, украин, хакас дылдарже очулдуртунган. Тыва дылче [[Пушкин|А. Пушкинниң]], [[Лермонтов|М. Лермонтовтуң]], [[Бунин|И. Бунинниң]], [[Есенин|С. Есенинниң]], Б. Пастернактың, Бо-Цзюиниң, Омар Хайямның, Р. Тагорнуң, Исикава Такубокунуң, моол, бурят, алтай, хакас, кыргыс, казах, украин, татар болгаш өске-даа шүлүкчүлерниң шүлүктерин, шүлүглелдерин, Э. Лабиштиң, Д. Мягмарның (В. Серен-оол-биле кады) шиилерин, Библияның номнарының хөй кезиин, Чаа Дугуржулга-чагыг деп кезээн, өске-даа номнарын, Х. Саддхатиссаның «Будданың амыдыралы» деп номун, «Р. Акутагаваның новелларын («Эрлик оранының хилинчээ» деп ат-биле), эрте-бурунгу буддийжи литератураның чамдык тураскаалдарын («Эрткен төрүмелдер төөгүлери» деп ат-биле) очулдурган. 

=== Номнары ===
* «Чайык» («Өзүмнер» деп чыындыда, Кызыл, 1981);
* «Маңган ак кулун» (Кызыл, 1984);
* «Өгбелерим чурту» (Кызыл, 1988); 
* «Чырык болгаш дүмбей» (Кызыл, 1991); 
* «Даңгына» (Кызыл, 1996);
* «Даңгына» ному» (Красноярск, «Офсет», 2006); 
* «Дүүшкүннерлиг ээр-дагыр оруктар» (Кызыл, 2002); 
* «Танаа-Херелдиң чуртунда» (Кызыл, 2004); 
* «Чолдуң ному» (Кызыл, 2006);
* «Мээң таныжым Таңды ээзи даңгына» (Кызыл, 2008).

== Дөс ==
#[http://lrd63.narod2.ru/tiva_shlkchlerivis/ Тыва шүлүкчүлер - lrd63.narod2.ru]


[[Аңгылал:!Main category]]
[[Аңгылал:Кижи]]
[[Аңгылал:Чогаалчы]]
[[Аңгылал:Тыва чогаалчы]]
[[Аңгылал:Тыва]]
