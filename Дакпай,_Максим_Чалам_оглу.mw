{{Кижи
 |дата рождения        = 1919
 |дата смерти          = 17.04.1993
}}
'''Максим Чалам оглу Дакпай''' — [[тыва кижи|тыва]] сыгытчы, хөөмейжи.

== Чурталгазы ==
1919 чылда<ref>Кенин-Лопсаң Моңгуштуң «Буян-Бадыргы» деп номунда М. Дакпайның төрээн чылын 1921 деп кааны, бо кииргенивис чыл – шын эдилге-дир.</ref> [[Чаа-Хөл кожууну|Чаа-Хөлдүң]] [[Кызыл-Даг сумузу|Кызыл-Даг сумузунга]] хөй ажы-төлдүг өг-бүлеге төрүттүнген. Ол бичиизинден тура тыва хөгжүм херекселдеринге ойнап, сыгыт-хөөмейни сонуургап эгелээн. Хостуг үезинде ачазының чазаныр ажылын шиңгээдип ап, тыва хөгжүм херекселдерин боду чазаптар болу берген. 1938 чылда эң-не баштай көдээ-ишчилерниң байырлалынга ойнаан. Оон эгелээш-ле уран-талантызы хөйге билдингир болу берген. 

1941-1945 чылдарда [[Кызыл|Кызыл хоорайга]] театр студиязын дооскан. А  чогаадыкчы ажылын 1950 чылга чедир хөгжүм-шии театрынга уламчылаан. Оон диплом ажылы Мольерниң «Албадаткаш, эмчи болган» деп шииге кол роль болган.

1957 чылда [[Москва|Москвага]] болган Бүгү Делегейниң аныяктар фестивалынга '''Лауреат атты''' ап, алдын медаль-биле шаңнаткан.

1950-1967 чылдарда [[Чөөн-Хемчик кожууну|Чөөн-Хемчик кожууннуң]] [[Ийме|Ийме сумузунда]] культура одаан удуртуп ажылдаан.

1964 чылда «Тыва АССР-ниң культуразының алдарлыг ажылдакчызы» деп, а 1967 чылда «Тыва АССР-ниң алдарлыг артизи» деп атты чаалап алган.

1992 чылда «Тываның улустун хөөмейжизи» деп хүндүлүг атты тывыскан.

1993 чылдың апрель 17-де Ийме сумузунуң культура бажыңын Максим Чаламович Дакпайның ады-биле адаан.

Максим Дакпайның сыгыдын «Мелодия» фирмага бижиткен. Ол бижидилгелерин амгы үеде четкиден тып ап болур силер.

== Тайылбыр кезек ==
<references />   

== Дөзүк ==
#Тыва Үндезин Уран-Чүүл Төвүнүң архивинден. Тумат Чодураа Семис-оол уруунуң бижээн ажылы.


{{Хөөмейжи}}


{{stub-meta}}


[[Аңгылал:Хөөмей]]
[[Аңгылал:Хөгжүм]]
