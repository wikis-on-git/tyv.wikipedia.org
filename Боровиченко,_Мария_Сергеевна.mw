'''Мария Сергеевна Боровиченко '''(1925 чылдыӊ октябрь 21, Киев — 1943 чылдыӊ июль 14, Орловка суур чоогу, Курск облазы) — Ада-чуртуӊ Улуг дайынынын киржикчизи. Совет Эвилелинин маадыры.

== Допчу-намдары. ==
Мария Боровиченко Мышеловка суурнуӊ ( Киевтин девискээринде апарган) Мышеловская кудумчузу (амгы Квитки-Основьяненко) бажыӊ № 26 -га 1925 чылдын октябрь 21-де тѳрүттүнген. Ада-иези чок ѳскен, даай-авазы, Евдокия Андреевна Бурлацкая, азырап каан. 1933 чылда бирги классче ѳѳренип кирген. Ѳѳренип турган школазы Киевтин №122 школа. 1941 чылда школаны дооскаш, эмчи сестраларынын курзун дооскан. 1941 чылдын августа Мария 5 дугаар агаар-десант бригадазыныӊ штавынга чедип келген. Эки-тура биле алырын дилээн. Штатче август 11-де кирген, а август 13-те Киветиӊ сельхозинститут девискээринге тулчуушкунга комбат Симкинни камгалап тура, 8 дайынчыны камгааш, ийи дайызынны боолап каан. Дайынчылар аразынга шола алган: «Мышеловкадан Машенька» 1941 чылдыӊ сентябрь 5-те Конотоп чоогунга тулчуушкунга 20 дайынчыны камгалааш, Сейм хемнин чанында бедикке пулемётту тургузарнга дузалашкан. Ол Пулемёт тулчуушкуннун түнелин ѳскертипкен. 1942 чылдыӊ чайынында Гутрово чоогунга тулчуушкунга санитарка шупту дайынчылар биле шавар халдаашкынга киришкен. Халдаашкын уезинде 4 фашисти узуткаан. Родимцевтин дивизиязы-биле Боровиченко Сталинградка чедир аткаарлаан. Сталинград тулчуушкунунга идекпейлиг киришкен. 1943 чылдын чайынында Родимцевтиӊ дивизиязы Обоянь чанынга чидиг тулчуушкуннарга киржип турган. Аӊаа Машенька, ам гвардия улуг сержант эргелиг, лейтенант Корниенкону камгалап алган. Уруг лейтенатыны бодунун мага-боду биле дуй турупкаш, гранатаны танкче октап четтигипкен.Уруг чурээнче балыглаткан болган. Орловка сур чоогунда ажааган.

== Шаӊналдары. ==
Мария ѳлген соонда 20 чыл болганда, уругнун кады хүлээлге эттирип турганы гвардейжилер - хоочуннары «Мышеловкадан Машенькага» шаӊнал тыпсыырын дилээннер. ССРЭ-нин Дээди Чѳвүлелиниӊ Президиумунун дужаалы-биле «командованиениӊ даалгазын үлергерлиг күүсеткени, немец-фашистиг эжелекчилерге удур маадырлыг чоруу дээш» 1965 чылдын май 6-да Мария Сергеевна Боровиченкога Совет Эвилелинин маадыры атты тывыскан.

== Тураскаалдары ==
Марии Боровиченконуӊ ады биле Киевте кудумчу адын адаан.
 Кудумчу ады, Ивня суур Белгор облазында 
Киевтин №122 дугаар ортумак школаны уругнун ады биле адаан. Школанын хериминин иштинде бюст, ханада мемориалдыг самбыра. 
Сафоновтун ортумак школазы ( Сафоновка суурда — Орловка чанында, Мариянын ѳлген чери)  уругнун адын эдилээн
Белгородтун музей-диорамазында «Огненная дуга» Мария Сергеевна Боровиченконун маадырлыг ѳлумун кѳргускен.

== Литература ==
Боровиченко Мария Сергеевна // Герои Советского Союза: Краткий биографический словарь / Пред. ред. коллегии И. Н. Шкадов. — М.: Воениздат, 1987. — Т. 1 /Абаев — Любичев/. — С. 194. — 911 с. — 100 000 экз. — ISBN отс., Рег. № в РКП 87-95382.
Родимцев А. Мария Боровиченко // Героини: очерки о женщинах — Героях Советского Союза / ред.-сост. Л. Ф. Торопов; предисл. Е. Кононенко. — Вып. 1. — М.: Политиздат, 1969. — 447 с.

== Щѳлүг ==
https://ru.wikipedia.org/wiki/Боровиченко,_Мария_Сергеевна
https://topwar.ru/97265-zakoldovannaya-ot-pul-masha-borovichenko.html

[[Аңгылал:Совет Эвилелиниң Маадырлары]]
