'''Бөдүүн эфирлер''' ({{Lang-en|ethers}}) — R-O-R' чижектиг ниити формулалыг [[Химиктиг каттыжыышкын|органиктиг каттыжыышкыннар]] клазы. R' биле R-ниң орнунга алкилдиг, арилдиг азы өске оралакчылар турар.

== Структура ==
Бөдүүн эфирлер ыргак C–O–C харылзааларлыг. Диметилдиг эфирде C–O харылзаазының булуңунуң хемчээли 111°, аразының хемчээли 141 [[Интернационалдыг хемчеглер системазы|пм]]. Кислородтуң эфирлерде, спирттерде болгаш сугда өске атомнар-биле харылзажыры кайызында-даа дөмей (sp<sup>3</sup> гибридизация).

Кислородтуң углеродка бодаарга электронегативтии улуг болгаш, эфирлерниң α водородтары олардан белен адырлыр (кислоттуг шынары улуг). Ынчалза-даа [[алдегидтер]] азы [[кетоннар]] чижектиг бүдүмелдерде карбонилдиг бөлүкке хамаарыштыр α турушта водородтарга бодаарга кислоттуг шынары кошкак.

== Номенклатура ==
IUPAC номенклатуразында бөдүүн эфирлер ''"алкоксиалкан"'' хевирлиг ниити формула-биле адаттынар, чижелээрге, CH<sub>3</sub>–CH<sub>2</sub>–O–CH<sub>3</sub> болза метоксиетан. Бир эвес бөдүүн эфир оон нарын молекуланың кезээ болза, алкокси оралакчы кылдыр тодараттынар, чижээ, –OCH<sub>3</sub> ''метокси'' ''бөлүк'' болур. Эң бөдүүн алкилдиг радикал бетинге турар, ынчап кеээрге CH<sub>3</sub>–O–CH<sub>2</sub>CH<sub>3</sub> болза ''метоксиетан'' деп аттыг болур.

=== Тривиалдыг аттар ===
Бодүүн эфирлер IUPAC дүрүмнеринге чагыртпас таварылгалар база турар. Бөдүүн эфирлерниң тривиалдыг аттары ийи кезектиг — тургузуп турар оралакчыларының аттары болгаш "эфир" деп сөс, чижээ: этилметилдиг эфир (CH<sub>3</sub>–O–C<sub>2</sub>H<sub>5</sub>), диетилдиг эфир (C<sub>2</sub>H<sub>5</sub>–O–C<sub>2</sub>H<sub>5</sub>), дифенилдиг эфир (C<sub>6</sub>H<sub>5</sub>–O–C<sub>6</sub>H<sub>5</sub>).

== Физиктиг шынарлар ==
Бөдүүн эфирлерниң хайныр температуралары оларга дүгжүп турар [[Алканнар|алканнарның]] хайныр температураларынга дөмей. Ниити кезиинде өң чок, тускай чыттыг, белен бусталыр суук чүүлдер.
{| class="wikitable" style="width:100%;"
! colspan="6" |Чамдык алкилдиг эфирлерниң шынарлары
|-
!Эфир
!Структуразы
!T<sub>хайл</sub> (°C)
!T<sub>хайн</sub> (°C)
!1 литр сугга эстири (г)
!Диполдуг моментизи (D)
|-
|Диметилдиг эфир
|CH<sub>3</sub>–O–CH<sub>3</sub>
|−138.5
|−23.0
|70
|1.30
|-
|Диетилдиг эфир
|CH<sub>3</sub>CH<sub>2</sub>–O–CH<sub>2</sub>CH<sub>3</sub>
|−116.3
|34.4
|69
|1.14
|-
|Тетрагидрофуран
|O(CH<sub>2</sub>)<sub>4</sub>
|−108.4
|66.0
|холужар
|1.74
|-
|Диоксан
|O(C<sub>2</sub>H<sub>4</sub>)<sub>2</sub>O
|11.8
|101.3
|холужар
|0.45
|}

== Дөстер ==

# ХиМик.ru — Химическая энциклопедия — ЭФИРЫ ПРОСТЫЕ https://xumuk.ru/encyklopedia/2/5450.html

== Демдеглелдер ==
{{демдеглелдер}}

[[Аңгылал: Химия]]
