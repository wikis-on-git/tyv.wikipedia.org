{{Кижи}}
'''Доржу Сеңгилович Куулар''' ''(август 1, 1932 – октябрь, 2007)'' — тыва эртемден, профессор, литература төөгүчүзү, критик болгаш филология эртемнериниң доктору. Тыва АССР-ниң эртеминиң алдарлыг ажылдакчызы, РСФСР-ниң улус өөредилгезиниң тергиини. «Күш-ажылга алдар-хавыяазы дээш», «Росияның профэвилелдериниң 100 чылдааны», «М.А.Шолоховтуң төрүттүнгенинден бээр 100 чылы» болгаш К.Д.Ушинский аттыг медальдар-биле, Тыва АССР-ниң Дээди Совединиң Президиумунуң Хүндүлүг бижии-биле шаңнаткан. Тыва Республиканың «[[ХХ вектиң тергиин кижилери (ном)|ХХ вектиң тергиин кижилери]]» деп хүндүлүг номунче кирген<ref>[http://www.tuva.asia/news/tuva/5481-satovskie.html В Кызыле откроется мемориальная доска литературоведа Доржу Куулара] – tuva.asia</ref>.

==Намдары==
Д.С.Куулар 1932 чылдың август 1-де [[Тыва Арат Республика|Тыва Арат Республиканың]] [[Чөөн-Хемчик|Чөөн-Хемчик]] кожууннуң [[Хөндергей]]ге төрүттүнген. Ол ортумак өөредилгени Хөндергей эге школазынга, [[Чадаана|Чадаананың]] чеди чыл, [[Кызыл|Кызылдың]] 2 дугаар школаларынга алган. 1951–1955 чылдарда Абаканда күрүнениң башкы институдунуң төөгү, дыл факультединге өөренип турган. 1969 чылда ССРЭ-ниң Эртемнер академиязының М.Горький аттыг Делегей литературазының институдунуң аспирантуразын дооскан<ref name="ПТ">«Тываның чогаалчылары / Писатели Тувы» 2000 чылда үнген ном</ref><ref>[http://www.tuva.asia/news/tuva/5107-kuular80.html 80 лет со дня рождения филолога Доржу Сенгиловича Куулара]</ref>. 

1955-1971 чылдарда Тываның дыл, литература болгаш төөгүнүң эртем шинчилел институдунга аас чогаалы-биле болгаш чечен чогаал секторунга эртем ажылдакчызындан эргелекчиге чедир ажылдаан. 1971 чылдан тура Кызылда күрүнениң башкы институдунга башкылап, тыва дыл, чогаал кафедразын эргелекчилеп, институттуң эртем талазы-биле проректору бооп ажылдан. 1995-2007 чылдарда [[ТКУ|Тываның Күрүне Университетидиниң]] тыва филология кафедразынга профессор башкы болуп ажылдаан<ref name="ПТ" />. 

Доржу Сеңгилович тыва улустуң аас чогаалын, тыва чогаалдың төөгүзүн, ооң теориязының дугайында ажылдарны бижээн. Оон аңгыда, эртем-шинчилел болгаш чогаал ажылынга хамаарышкан хөй-хөй номнарны үндүрген, оларның иштинде «Ачыты Кезер-Мерген», «Кыс-Халыыр», «Тыва улустуң тоолдары» 4-7 дугаар үндүрүлгези, «Тыва поэзия», «Тыва чогаал», «Тыва улустуң аас чогаалы», «Төөгү болгаш амгы үе» дээш оон-даа өске номнары парлаттынган. Ооң ажылдары тыва, орус, моол, поляк дылдарда үнген. 

==Дөс==
<references/>


{{stub-meta}}

[[Аңгылал:Тываның күрүне университединиң башкылары]]
[[Аңгылал:Эртемден]]
[[Аңгылал:Тыва]]
