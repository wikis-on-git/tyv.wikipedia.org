[[Саң (чүдүлге)]] - бедик деңнел-биле алыр болза, [[Будда|Үндезин Будда Шакьямуни Башкывыска]] болгаш бодхи сеткилдиг Ыдыктыг (бодхисаттва) Башкыларга, Идам, Кхандромаа ([[Дакиня]]), Сагыызыг бурганнарга, бойдус бурганнарынга сүзүктүг өргүл одаг болур.

== Ёзулалы ==
Дагылга ёзулалынга чаагай чытты болгаш ак чемниң дээжизин өргүп, саң салыр. 

Саңче салыр өргүүл ийи аңгы:
#саңче салыр ак өргүл,
#хоруглуг кызыл өргүл.

Саңче салыр ак өргүл дээрге ак чем дээжизи-дир: [[саржаг]], [[хендир үзү]], [[сүт]], [[тыва далган]], [[тыва сарыг шай]], кургаг кара шай (индий), [[дус]], хоюг ак чигир, [[ары чигири]], [[бөрзең]] чигири (свёкла чигири), [[арбай]] база [[чиңге-тараа]].

Саң салырда дараазында ыяштарның бүрүлерлиг чиңге будуктарын, сыптыг ногаан артыштарны, күжүрлерни ажыглаар: кызыл сандан ыяш, агар (агару) ыяш, артыш будуу, зади эм ыяш, кургум ыяш, [[пөш]], [[шиви]], [[хадың]], [[шет]].

Хоруглуг кызыл өргүл дээрге хан-биле холушкан чем болур: дириг амытаннарның эъди, ужа-төш болгаш ооң өске-даа кезектерин саңче шуут салып болбас. Оон аңгыда чуурганы, балыкты, согунаны, чеснокту, конфетаны, печеньени, янзы-бүрү чимис аймаан, быжырып каан даланны, чыттыг ирик саржагны, дүдүк далганны саңче салбас. Ажыглалга турган эрги хирлиг болгаш хоранныг ыяштар-биле саң салбас. Чүге дизе бойдус ээлери ону черле хүлээп ап шыдавас, а дээди бурганнарга ол багай чыт болур.

== Дөзүк ==
#Геше Лобсаң (Ловзаң) Тхүптен. "Чырык дуза - 3. Сүзүк болгаш дагылга". Тыва дылда. Кызыл: ОАО "Тываполиграф", 2012 - 200 а.


[[Аңгылал:!Main category|С]]
[[Аңгылал:Шажын|С]]
[[Аңгылал:Буддизм|С]]
