'''Чаш Нина Борисовна''' (1941 чылдың июль 23, Николаевка, Иваново облазы) – [[Тываның Национал музейи|Тываның музей]] ажылының хоочуну, Надя Рушеваның салгалының идепкейлиг нептередикчизи.

== Намдары ==

Нина Борисовна Чаш 1941 чылдың июль 23-те Иваново облазының Палех районунуң Николаевка суурга төрүттүнген. 1966 чылда Ивановонуң күрүнениң педагогика институдун дооскан.
Күш-ажылчы намадарын 1953 чылда №362 Тудугжу поездиге аар-саар ажыл кылыр кижи кылдыр эгелээн.

Институт дооскан соонда Тываже шилчиттирген. 

1966 чылдан 1973 чылга чедир Бай-Тайганың эгезинде Шуй школазынга, оон Тээли школазынга немец дыл башкызы кылдыр ажылдаан. 

1973 чылдан 1977 чылга чедир Башкыларның билиин бедидер институтка даштыкы дыл башкыларының билиин бедидер методист кылдыр ажылдаан.

1977 чылдан 1993 чылга чедир Тываның Алдан-Маадыр аттыг чурт-шинчилел музейинге баштай эртем-өөредиглиг килдиске экскурсовод кылдыр ажылдап киргеш, оон совет ниитилел төөгүзүнүң килдизиниң эргелекчизи кылдыр ажылдаан. 

1993 чылда Надя Рушеваның музейин тургузарынга улуг үлүг хуузун киирген. Музейниң фондуларын Н. Рушеваның чуруктары-биле долдурарынга, оларның эртем тайылбырын бижииринге болгаш баштайгы делгелгелерин кылырынга идепкейлиг киржип, удуртуп турган. Ооң удуртулгазы-биле Германияга "Надя Рушеваның графиказы" деп делгелге, Тываның национал музейинге дыка хөй делгелгелер кылдынган.

== Бижээн чүүлдери ==
''Чаш, Н. Б.'' Гордость наша Надя... Сокровище культуры Тувы. – Москва, 2006. Ар. 306-311.
''Чаш, Н. Б.'' История создания музея Нади Рушевой // История и современность: сборник статей к 80-летию В.П. Дьяконовой.  – Кызыл, 2007. Ар. 110-114.

== Шаңналдыр ==
"Россия Федерациязының культуразында чедиишкиннери дээш" деп хөрек демдээ (1999)
Тыва Республиканың Культура яамызының хүндүлүг бижии (2004)
"Шылгараңгай куш-ажылы дээш" деп медаль (2007)
Тыва Республиканың Чазааның Даргазының хүндүлүг бижии (2009).

== Литература ==

1. Нина Борисовна Чаш [ветераны музея] // Национальный музей имени Алдан-Маадыр Республик Тыва (1929-2014) : юбилейный альбом, посвященный 80-летию основания музея. Красноярск, 2009. Ар. 17.

2. ''Булугун, Е. С.'' Нина Борисовна Чаш : [к 70-летию со дня рожд.] // Летопись Тувы – 2011 : историко-краеведческий альманах. Кызыл, 2010. Ар 154-156.

3. ''Булугун, Е. С., Хертек, А. С.'' Нина Борисовна Чаш. Пропагандист творчества Нади Рушевой / Е. С. Булугун, А. С. Хертек // Летопись Тувы −2011. — Кызыл, 2010. — С. 154—156.

4. Нина Борисовна Чаш [ветераны музея] // Национальный музей имени Алдан-Маадыр Республик Тыва (1929-2014) : юбилейный альбом, посвященный 85-летию основания музея. Новосибирск, 2014. Ар. 20.

5. Чаш Нина Борисовна // Библиографический указатель. Национальный музей имени Алдан-Маадыр Республики Тыва – 90 лет: история и современность (1929-2019). Кызыл, 2019. А. 306-308.

== Шөлүглер ==

1. [https://cyberleninka.ru/article/n/grafika-nadi-rushevoy-unikalnaya-kollektsiya-v-sobranii-natsionalnogo-muzeya-respubliki-tyva/viewer Графика Нади Рушевой — уникальная коллекция]

2. [http://cyclowiki.org/wiki/Нина_Борисовна_Чаш Чаш Нина Борисовна]
