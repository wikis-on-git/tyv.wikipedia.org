[[File:Brassica oleracea2.jpg|thumb|300px|Огород капустазының ак кочанныг хевири]]

'''Капуста''' огород аймаанга хамааржыр үнүш болур. Тывада ону база-ла колхоз, совхозтар сад, огородтар шөлдеринде нептереңгейи-биле тарып, өстүрүп турар. Чемге хереглээр эң чугула продуктунуң бирээзи болур.

Капустаның тургузуунда клетчатка — 1,63%, бүрүзүнде витамин С — 25—100 мг чедир, витаминнер — А, В1 В2, В6, У, Р, К, И болгаш холиннер, янзы-бүрү ферментилер, калийлиг дустар, фосфор, сера дээш өске-даа бүдүмелдер бар.

Капустаны ижин-шөйүндү аарыглыг, гастриттиг болгаш язвалыг улустар ажыглаарга дыка ажыктыг. 1949—1950 чылдарда куштуң болгаш далай хаванының оюлганын капустаның суу-биле эмнеп бир-ле дугаар дуржулганы кылган. Ол дуржулгалар капуста суун оюлган болгаш чиңге шөйүндүлер аарыгларынга ажыглап болурун көргүскен.

Капустаны хээй кескеш, 1—2 катап эът тыртар машинага тырткаш, арыг марля-биле тавакка сы тудар. Ол сугну соок черге азы соодукчуга 1—2 хүнден эрттирбейн шыгжаар. Хүннүң-не ооң суун, стаканнап бир хүн 3—4 катап чем чииринге чедир 40—50 мин. бурунгаар ижер. Эмненириниң хуусаазы 4—6 ай чедир. Оон ыңай капуста суун гастриттиг болгаш ижинниң кислотазы эвээжээн улус ажыглап болур. Капустада туберкулезтуң болгаш өске-даа аарыгларның микробтарын өлүрер фитонцидтер дээр бүдүмелдер бар. Ынчангаш капустаны янзы-бүрү кеш аарыгларынга база ажыглап турар. Ол ышкаш капустаның бүрүзүн дагаа чуургазы-биле катай кадыкталдыр холааш өрттениишкиннерге, балыгларга болгаш язвага удур (оюлганнаар) ажыглап турар. Капустаның хээй кескен бүрүзүн чарба-биле холааш, сүтке хайындыргаш, кештиң кадага, экзема дээн ышкаш аарыгларынга салыр. Оон ыңай балыг черни үнүш үзү-биле чаггаш, капустаның чаа бүрүзүн 2 каът кылдыр ол балыгга салгаш, шарыптар. Ону бир хүн ийи катап, 2—3 неделя иштинде шарыыр. Чаа капустуң суун чылыг сугга холааш, аас иштин болгаш боостааны чиңнээринге, чаярынга ажыглап болур.

== Дөзү ==
# Доржу Көк-оолович Куулар, Тана Моңгушевна Куулар - "ЛЕКАРСТВЕННЫЕ РАСТЕНИЯ В ТУВЕ"

[[Аңгылал:!Main category|К]]
[[Аңгылал:Биология|К]]
[[Аңгылал:Ниитилел|К]]
