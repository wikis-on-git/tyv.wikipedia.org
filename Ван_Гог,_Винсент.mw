'''Винсе́нт Ви́ллем Ван Гог''' ({{Lang-nl|Vincent Willem van Gogh}}; 30 марта 1853, Грот-Зюндерт, Нидерланды — 29 июля 1890, Овер-сюр-Уаз, [[Франция]]) — нидерланд постимпрессионист-чурукчу, ооң ажылдары XX вектиң живопизинге улуг салдарны чедирген. Он ажыг чыл дургузунда ол  2100 хире, оларның иштинде 860 үс-биле чуруур, чуруктарны чураан. Оларның аразында -  портреттер, автопортреттер, пейзажтар болгаш олива теректери, кипаристер, тараа болгаш тарымал тооруктар көргүстүнген натюрмортар бар. Хөй кезии шүгүмчүлекчилер Ван Гогту ооң амытынынга четтинериниң бетинге, 37 харлыынга, дээр  эскербейн турган. Чүге дизе ол амы-тынындан чарлырының мурнунда чылдарда түреңги, ядыы, дүвүрээзинниг чурттап, угаан-медерели баскырап турган. 

== Намдары ==
[[Файл:Vincent_van_Gogh_1866.jpg|солагай|мини|185x185пкс|Ван Гог 1866 чылда]]

=== Чашкы болгаш элээди үези ===
Родился 30 марта 1853 чылдың март 30-де Нидерландының мурнуу чартыында Соңгу Брабант провинциязының  Грот-Зюндерт ({{Lang-nl|Groot Zundert}}) деп сууржугашка төрүттүнген. Винсентиң ачазы Теодор Ван Гог , а авазы — Анна Корнелия Карбентус.  Винсент Теодор биле Анны Корнелияның чеди ажы-төлүнүң ийи дугаар төлү турган. Ооң адын ачазының ачазынга тураскаадып адаан. Ол кырган-ачазы бүдүн чуртталгазын протестант хүрээге бараан болдурган. Ол атты ооң ада-иези бирги оглунга тыпсыр деп турган, ол оглу Винсент бир чыл бурунгааш төрүттүнгеш-ле ол-ла хүн бүрлү берген. Винсент чеже-даа ийи дугаар төрүттүнген бол, ол улугларының бирээзи апарган.

Винсентиң төрүттүнгенинден бээр 4 чыл болганда,  1857 чылдың май 1-де, Теодорус ван Гог,  ооң дуңмазы (Тео) төрүттүнген. Оон аңгыда,  эр дуңмазы Кор (Корнелис Винсент, 17 май 1867) база үш кыс дуңмалары — Анна Корнелия (17 февраль 1855), Лиз (Элизабет Губерта, 16 май 1859), Вил (Виллемина Якоба, 16 март 1862) турган. Өөнүң улузу Винсенти берге, "чиктиг чаңныг" кылдыр сактырлар.  Ажаакчызының сөстери-биле, ооң аажы-чаңында өскелерден ылгалып турар анаа эвес бир-ле чүүл турган: шупту уругларның аразындан Винсентке шоолуг эвес турган, ажаакчызы Винсентен улуг кижи үнүп келиринге черле бузуревейн турган. Өг-бүлезинден дашкаар, Винсент бир өске - оожум, томаанныг, бодамчалыг турган. Ол өске оолдар-биле шоолуг ойнавас турган. Суурунуң чурттакчыларының мурнунга ол эки, чымчак сеткилдиг, чаптанчыг, биче сеткилдиг кылдыр көстүр чораан.Кажан ол 7 харлыг апаарга, ол суурнуң школазынче өөренип кирген, ынчалза-даа бир чыл болгаш угбазы Анна иелдирзин школадан аппаргаш, бажыңга өөредир кылдыр эккелген. 1864 чылда октябрь 1-де төрээн бажыңындан 20 км ыракка турган Зевенберген школа-интернатче өөренип чорупкан. Бажыңындан чарылганы аңаа дыка берге, аарышкылыг болган, ынчангаш улгаткыже уттуп шыдаваан. 1866 чылда сентябрь 15-те  Виллем II деп Тилбургта өске колледжке өөренип эгелээн. Винсент француз, [[Англи дыл|англи]], немец дылдарны эки шиңгээдип ап турган. Аңаа-ла чурулга кичээлдеринче барып турган. 1868 чылда марта, өөредилге чылында, Винсент хенертен өөредилгезин каггаш, чанып келген. Маңаа ооң өөредилгези үзүлген. Бодунуң чашкы үезиниң дугайында ол мынчаар сактыр:  ''«Мээң чашкы үем муңгаргай, соок болгаш куруг турган …»''.

=== Садыг фирмазынга ажылы болгаш миссионер ажыл-чорудулгазы     ===
[[Файл:VincentVanGoghFoto.jpg|мини|173x173пкс|Ван Гог 18 харлыында (ок. 1871—1872)]]
1869 чылда июльда Винсент Goupil & Cie деп улуг чурулга-садыг фирмазының гааг салбырынга ажылдап кирип алган. Ол фирманың ээзи - ооң даайы турган. Аңаа ол садыгжыга чугула херек өөредилгени эрткен. Эгезинде келир үениң чурукчузу кончуг кызымак ажылынче кирген, эки түңнелдерни чедип алган. Ынчангаш 1873 чылда июньда Goupil & Cie деп фирманың Лондон хоорайда филиалынче шилчиттинген. Хүннүң-не уран чүүлдүң чогаалдары-биле харылзааларның дузазында, Винсент живописьти билип, сайгарып база үнелеп эгелээн. Оон аңгыда, ол хоорай музейлери болгаш галереяларынга барып, Жан-Франсуа Миллениң, Жюль Бретоннуң ажылдарын көрүп турган. Август төнчүзүнде Винсент Хакфорд Роуд, 87-че көже берген. Ынчан ол бажыңның ээзиниң уруунга ынакшый берген. Ынчалза-даа ынакшаан кызының Винсентен ойталааны - ооң сеткилинге аарышкылыг, берге болган. Чоорту ооң ажылынга сонуургалы чидип, Библияже көрнүп эгелээн. 1874 чылда Винсенти фирма Париж хоорайның филиалынче шилчидипкен, ынчалзажок ол үш ай ажылдааш, дедир Лондонче чорупкан. Ажыл-херээ хүнден хүнче буурап бар-ла чыткан, оон 1875 чылда майда катап Парижче шилчиттирген. Ынчан Салонда болгаш Луврда делгелгелерже барып келгениниң түңнелинде, Винсент живопиське бодунуң күжүн шенеп эгелээн. Чоорту ол иш Винсентен хөй үе негээр апарганындан, фирмада ажылынга сонуургал барык читкен. Түңнелинде, 1876 чылдың март төнчүзүнде Goupil & Cie фирмадан "багай ажылдакчы" деп барымдаалыг үндүрткен.

1876 чылда Винсент [[Англия|Англи]]<nowiki/>яже эглип келген. Рэмсгейт аттыг интернатка төлевир чок ажылга башкы болуп ажылдай берген. Бо-ла үеде ачазы ышкаш лама болур күзели одунган. Июльда Винсент өске школаже— Айзлворта  (Лондон адаанда) шилчий берген, аңаа ол башкының болгаш хүрээниң удуртукчу башкызының дузалакчызының ажылын күүседип турган. Ноябрь 4-те Винсент бирги сургаалын номчаан. Евангелияга ооң сонуургалы улгадып, ол ядыыларга сургаалдаксап эгелээн. 

Бурган төрүттүнгениниң байырлалында Винсент бажыңынче чаныпкан, а ада-иези дедир Англияже чорбас кылдыр көгүдүпкеннер. Винсент Нидерландыларга артып каан, оон чартык чыл дургузунда Дордрехте ном садыынга ажылдап турган. Ол ажыл ооң сеткилинге таарышпас турган; үениң хөй кезиинде дөзевилелдер кылып, Судурнуң үзүндүлерин немец, англи, француз дылдарже очулгаларын кылып турган. Винсентиң хүрээге улуг удуртукчу башкы болур чүткүлүн деткип, ооң өг-бүлези 1877 чылдың майда  Амстердамче чортупкан, аңаа ол даайы, адмирал Ян ван Гог, сугга кээп чурттай берген. Маңаа ол, хүндүлүг база сурагжаан теолог, Йоганесс Стрикер даайының удуртулгазы-биле университеттиң теология салбырынче киирилде шылгалдазынга белеткенип, кызымак өөренип турган. Адак сөөлүнде, өөредилгеге хөңнү калгаш, кичээлдерин соксаткаш, 1878 чылдың июльда  Амстердамдан чорупкан. Бөдүүн чонга ажыктыг болуксаар күзели ону Лакенде Брюссель адаанда  Бокма улуг башкының Протестант миссионер школазынче угландырар. Аңаа ол үш айның сургаал курузун эрткен (ынчалзажок бир тайылбыр бар, ооң бүдүн өөредилге курузун эртпээниниң база чуду-кара даштыкы хевири, ажынчак аажы-чаңы болгаш удаа-дараа кылыктаны бээринден үндүрткениниң дугайында).
[[Аңгылал:Алфавиттээн кижилер]]
