{{Эртемден
| төрүттүнген хүнү = 28.07.1974
| төрүттүнген чери = [[Тыва, Чөөн-Хемчик, Чадаана]]
| эртем деңнели = биология эртемнериниң доктору
| эртем сферазы = геоботаника биле экология
| ажыл чери = ТывКУ, Тыва эртем төвү
| альма-матер = [[ТывКУ]]
}}'''Самбыла (Кара-Сал) Чойган Николаевна''' (1974 чылдың 7 айның 28-те Тываның Чөөн-Хемчик кожуунунуң Чадаана хоорайга төрүттүнген) - эртемден-биолог; биология эртемнериниң доктору; ТывКУ-нуң доцентизи; Тыва Республиканың болгаш Россияның эртемнер академиязының Сибирьде салбырының Биосфера шинчилээр Убсу-Нурнуң делегей чергелиг төвүнүң директору; Россияның географтыг ниитилелиниң [[Тыва Республика|Тыва Республикада]] салбырының экспертизи.

Чойган Николаевна Самбыла Николай Бады-Белекович биле Полина Борисовна Кара-Салдарның өг-бүлезинге эң улуг уруу кылдыр төрүттүнген. Чадаананың №1 школазынга өөренип эгелээн, Кызыл хоорайның №9 школазын 1991 чылда дооскан. [[Тываның Күрүне Университеди|Тываның күрүне университедин]] 1996 чылда тергиин дооскан. 

== Ажыл-ижи ==

=== Эртем ажылы ===
Биология эртемнериниң кандидады болгаш доктору деп чадаларны 2007<ref>http://www.dslib.net/botanika/zapasy-nadzemnoj-fitomassy-tundrovyh-soobwestv-vysokogorij-tuvy.html</ref> база 2018 чылдарда Новосибирск хоорайга чедип алган<ref>http://www.csbg.nsc.ru/ru/obrazovanie/dissertatsionnyj-sovet/soiskateli/soiskateli-2018/sambyla-chojgan-nikolaevna.html</ref><ref>https://www.tuva.asia/news/tuva/9291-sambyla.html</ref>.

88 ажыг эртем ажылдарының автору, ооң иштинде 66 эртем чүүлдери, 4 монографияның автору<ref>http://umc.tuva.ru/index.php/schn/</ref>.

=== Башкы ажылы ===
1996 чылда 2003 чылга чедир ТывКУ-нуң Бойдус-географтыг факультединге ажылдап турган. Амгы үеде Биосфера шинчилээр Убсу-Нурнуң делегей чергелиг төвүнүң директору кылдыр ажылдап чоруур.

2010-2013 чылдарда ТывКУ-га ооң удуртулгазы-биле 37 ушу методизи база 12 ушу тренерлерин белеткээн. Россияның ушу федерациязының 2012 чылда 3-кү "Чанцюань" разрядтыг, 2013 чылда 2-ги "Тайцзицюань" разрядтыг  ушу-таолу, таолу-чуаньтун тренери болур турган. Тыва Республиканың күрүнениң лицейинге немелде өөредилге талазында 2010 чылдан тура ушунуң кадыкшыдылга-спортчу угланыышкынында кичээлдер берип турар. 2010-2013 чылдарда ооң өөреникчилериниң аразында 14 кижи Сибирь федералдыг облазының тиилекчилери, 34 кижи байза кирген, 2014 чылда 2 кижи Европаның база Делегейниң бирги чери дээш маргылдааларга тиилекчи болган, а 3 кижи байза кирген.

=== Ажыл-агыйы ===
1996 чылдан 2003 чылга дээр - ТывКУ-нуң Бойдус-география факультединиң экология болгаш зоология каферазының ассистентизи; 

2003 чылда - Тыва Республиканың болгаш Россияның эртемнер академиязының Сибирьде салбырының Биосфера шинчилээр Убсу-Нурнуң делегей чергелиг төвүнүң эртем ажылдакчызы;

2004 чылда - Тыва Республиканың болгаш Россияның эртемнер академиязының Сибирьде салбырының Биосфера шинчилээр Убсу-Нурнуң делегей чергелиг төвүнүң улуг эртем ажылдакчызы;

2005 чылда - Тыва Республиканың болгаш Россияның эртемнер академиязының Сибирьде салбырының Биосфера шинчилээр Убсу-Нурнуң делегей чергелиг төвүнүң эртем секретары;

2006 чылдан - Тыва Республиканың болгаш Россияның эртемнер академиязының Сибирьде салбырының Биосфера шинчилээр Убсу-Нурнуң делегей чергелиг төвүнүң директорунуң эртем-организастыг айтырыглар талазы-биле оралакчызы;

2008 чылдан амгы үеге дээр - ТывКУ-нуң Кызылда педагогика институдунуң Школа назыны четпээн база эге школа өөредилгезиниң педагогика база методика кафедразының доцентизи;

2018 - Тыва Республиканың болгаш Россияның эртемнер академиязының Сибирьде салбырының Биосфера шинчилээр Убсу-Нурнуң делегей чергелиг төвүнүң директору.

=== Шаңналдары ===

* Кадрлар политиказы, эртем база өөредилге черлериниң яамызының хүндүлүг бижии (2004),

* Тыва Республиканың Кызыл хоорайының чагыргазының Өөредилге комитединиң хүндүлүг бижии (2007),

* Тыва Республиканың болгаш Россияның эртемнер академиязының Сибирьде салбырының Биосфера шинчилээр Убсу-Нурнуң делегей чергелиг төвүнүң хүндүлүг бижии (2009),

* Тыва Республиканың Ниитилел палатазының хүндүлүг бижии (2012),

* Тыва Республиканың Дээди хуралының (Парламентизиниң) хүндүлүг бижии (2012).

* Тыва Республиканың Баштыңының эртем талазы-биле шаңналының лауреады (2012),

* дээш оон-даа өске
* 

== Демдеглелдер ==
<references /><nowiki>[[Аңгылал: Тываның күрүне университединиң доозукчулары]]</nowiki>

<nowiki>[[Аңгылал: Тываның күрүне университединиң башкылары]]</nowiki>
