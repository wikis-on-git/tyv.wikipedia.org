'''Таңды''', азы '''Алдай''' дээрге бедик даглыг оран-дыр. Эң бедик дагларның бажын дош шып алган чыдар, ындыг меңги дош чүгле изиг чайын эрип эгелээр.

''Алдай, алдай-таңды, таңды, оран-таңды'' дээрге утказы дөмей сөстер-дир. 

Шаанда улус ажы-төлүн "Алдай" деп сөс-биле база адаар турган хевирлиг, чүге-дизе тыва тоолдар маадырлары: Алдай-Буучу, Алдай-Сүмбер, Алдай-Мерген деп аттарлыг чораан.

Тыва фонетика ёзугаар "алдай" деп сөстү адаары: [аълда́й].

"Алдай" деп сөстү хөйнүң санынга ажыглаары арай хирелиг, "Алдай" деп сөстү хөйнүң санынга ажыглаар болза сөс ийи уткалыг, апаар чадавас, чижээ: "Алдайлар" — тускай чон ады дыр.

== Улустуң чалбарыындан үзүндүлер. ==
<poem>
'''Аңчылар чалбарыы.'''
Даш тоннуг,
Туман бөрттүг
''Оран-таңды'', хайырлаңар.
Аар олчаңарны уткудуп,
Арбыдадып хайырлаңар!
Шыргайдаазын
Акка өткүдүңер
Бедиктээзин
Оргаа дүжүрүңер.
Эки чүвени
Бээр кылып
Бак чүвени
Ыңай кылып көрүңер,
Хайыракан!
Уум, мурнум
Чаагай болзун,
Мээң аңнаар чүвем
Баш белен болзун.
Элеш кылза,
Элик изи болзун.
Караш кынза,
Кара боду болзун.
Далай суг
Дашкаар чалгызын.
Даг безин
Ишкээр чалгызын.
Ээ, богда, хайыракан!
...
...
Алдын ''таңдымдан'' колданып,
Диленип келдим.
Аъттандым, толандым.
Аар боомну чүктеп алгаш,
Ая-дузаамны дергилеп алгаш,
Кара хаяның баарында
Кара казандыымны
Паштанып алгаш,
Аастыг амытан амзаваан
Аъш-чемим дээжизин
Өргүп тур мен.<ref>Аңчылар чалбарыы. 5. Арын 97-99// ТДЛТЭШИ. Тыва улустуң алгыш-йөрээлдери. тываның ном үндүрер чери. Кызыл - 1990.-144 арын. ISBN-7655-0106-0</ref>
(йөрээлден үзүндү).
</poem>

<poem>
'''Шагаа үезинде:'''
''Алдай'' балыы элбек болзун!
Хүнүм адаан доза бүкен
Хүрең, хүрең тайгаларым,
Айым адаан доза бүткен
Ала шораан тайгаларым!<ref>Шагаа байырын йөрээри. 3. Арын 36.// ТДЛТЭШИ. Тыва улустуң алгыш-йөрээлдери. тываның ном үндүрер чери. Кызыл - 1990.-144 арын. ISBN-7655-0106-0</ref>
(йөрээлден үзүндү).
</poem>

<poem>
''Алдай-Таңдым'' кезииримге,
Аңы-меңи аайлыг болзун!
Агым суунга баарымга,
Алдын балыы элбек болзун!<ref>Шагаа байырын йөрээри. 1. Арын 32.// ТДЛТЭШИ. Тыва улустуң алгыш-йөрээлдери. тываның ном үндүрер чери. Кызыл - 1990.-144 арын. ISBN-7655-0106-0</ref>
(йөрээлден үзүндү).
</poem>

== Тайылбыр кезек ==
<references />

== Үндезини ==
# ИГИ РТ. Б. И. Татаринцев. Этимологический словарь тувинского языка. — Новосибирск: Наука, 2000. — 341 с. Том I. А—Б.// алдай-таңды; алдаг-онак:стр-102.
# Тываның дыл, литература болгаш төөгүнүң эртем шинчилел институду. Тыва улустуң алгыш-йөрээлдери. тываның ном үндүрер чери. Кызыл - 1990.-144 арын. ISBN-7655-0106-0

[[Аңгылал:География|Т]]
