'''Таңды''', азы '''Алдай''' дээрге бедик даглыг оран-дыр. Эң бедик дагларның бажын дош шып алган чыдар, ындыг меңги дош чүгле изиг чайын эрип эгелээр.

''Алдай, алдай-таңды, таңды, оран-таңды'' дээрге утказы дөмей сөстер-дир. 

Шаанда улус ажы-төлүн "Алдай" деп сөс-биле база адаар турган, чүге-дизе тыва тоолдар маадырлары: Алдай-Буучу, Алдай-Сүмбер, Алдай-Мерген деп аттарлыг тур.

Тыва фонетика ёзугаар "алдай" деп сөстү адаары: [аълда́й].

"Алдай" деп сөстү хөйнүң санынга ажыглап болбас. "Алдай" деп сөстү хөйнүң санынга ажыглаар болза сөстүң утказы өскерли бээр, чижээ: "Алдайлар" — тускай чон ады дыр.
"Таңды" деп сөстү база хөйнүң санынга аргалыг болза база ажыглавас болза эки. Чүге дээрге "Таңды" дээрге чаңгыс даг эвес дир, ол дээрге даглыг оран дыр.

== Улустуң чалбарыы. ==
<poem>
'''Аңчы кижини таңдызы азырадып чоруур.'''
Алдын ''таңдымдан'' колданып,
Диленип келдим.
Аъттандым, толандым.
Аар боомну чүктеп алгаш,
Ая-дузаамн дергилеп алгаш,
Кара хаяның баарында
Кара казандыымны
Паштанып алгаш,
Аастыг амытан амзаваан
Аъш-чемим дээжизин
Өргүп тур мен.<ref>Аңчылар чалбарыы. 5. Арын 99// ТДЛТЭШИ. Тыва улустуң алгыш-йөрээлдери. тываның ном үндүрер чери. Кызыл - 1990.-144 арын. ISBN-7655-0106-0</ref>
(йөрээлден үзүндү).
</poem>

<poem>
'''Шагаа үезинде:'''
''Алдай'' балыы элбек болзун!
Хүнүм адаан доза бүкен
Хүрең, хүрең тайгаларым,
Айым адаан доза бүткен
Ала шораан тайгаларым!<ref>Шагаа байырын йөрээри. 3. Арын 36.// ТДЛТЭШИ. Тыва улустуң алгыш-йөрээлдери. тываның ном үндүрер чери. Кызыл - 1990.-144 арын. ISBN-7655-0106-0</ref>
(йөрээлден үзүндү).
</poem>

<poem>
''Алдай-Таңдым'' кезииримге,
Аңы-меңи аайлыг болзун!
Агым суунга баарымга,
Алдын балыы элбек болзун!<ref>Шагаа байырын йөрээри. 1. Арын 32.// ТДЛТЭШИ. Тыва улустуң алгыш-йөрээлдери. тываның ном үндүрер чери. Кызыл - 1990.-144 арын. ISBN-7655-0106-0</ref>
(йөрээлден үзүндү).
</poem>
== Тайылбыр кезек ==
<references />

== Үндезини ==
# ИГИ РТ. Б. И. Татаринцев. Этимологический словарь тувинского языка. — Новосибирск: Наука, 2000. — 341 с. Том I. А—Б.// алдай-таңды; алдаг-онак:стр-102.
# Тываның дыл, литература болгаш төөгүнүң эртем шинчилел институду. Тыва улустуң алгыш-йөрээлдери. тываның ном үндүрер чери. Кызыл - 1990.-144 арын. ISBN-7655-0106-0

[[Аңгылал:География|Т]]
