<center>'''Нур бе азы Нуур бе?'''</center>

[[Файл:Uvs-Nuur Hollow, Mongolia, Russia, Landsat-7.jpg|thumb|Убса-Нур Ыйгылаажы]]

'''У́бсу-Нур''', же '''Убса''' ({{lang-mn|Увс нуур}}), [[Тыва]]: ''Убса-Хөл''
Күрүнениң биосфералыг бойдус заповедниги '''"Убса-Нур ыйгылаажы"''' РФ-тиң Чазааның доктаалы-биле 1993 чылда тургустунган. 1997 чылда ЮНЕСКО-нуң бюрозунуң шиитпири-биле аңаа биосфералыг деп эрге-байдалды тывыскан. 2003 чылда [[ЮНЕСКО]]-нуң [[Париж]]ке эрткен 27-ги сессиязы "Убса-Нур ыйгылаажының" девискээрин Бүгү-делегейниң бойдус тураскаалының объектизи кылдыр чарлаан. Заповедниктиң ниити камгалал шөлү - 925136,4 га.

Тыва бойдустуң катаптаттынмас онза чараш булуңнарын хаара тудуп турар бо заповедниктиң 9 участогунче: бедик-бедик дагларлыг ''"Улар"'' бойдус комплекизи, ''Оруку-Шынаа'' тулаалыг суг девискээри, ''Убса-Нур'' хөлдүң соңгу кезээ, ''Цугээр-Элс'' элезинниг хову, ''"Ямаалыг"'' төөгү-культуралыг тураскаал чер (хөй санныг бурунгу базырыктар, хаяда чурумалдар бар), бедик даглыг ''Мөңгүн-Тайга'', каас-чараш бойдустуг, арыг-кылаң суглуг ''Кара-Хөл'', ''Арысканныг'' болгаш ''Хаан-Дээр'' бойдус зоналары болгаш ландшафтар кирип турар. Заповедник девискээринде мөңге харлар, черлик аң-мең, үнүш-дүжүт ораны Мөңгүн-Тайгаже үнер, арыг суглуг, хөй янзы куштар чурту Төре-Хөлге дыштаныр ''"Элезиннер эртинези"'', хемелээр, балыктаар ''"Хемчик"'' болгаш ''"Кантегир"'' турисчи маршруттар ажыттынган.

[[Файл:Uvs núr.JPG|thumb|Убса-Нур хөл]]
"Убса-Нур ыйгылаажы" заповедниктиң девискээринде сүт ижер 83 амытан, куштарның 351 хевири, соястаарларның 7 хевири бар. РФ-тиң Кызыл дептеринче сүт ижер амытаннарның 8, куштарның 34 болгаш соястаарларның 1 хевирин киирген. Делегейниң Кызыл дептеринче база кирген дириг амытаннар бар. Оларның аразында ирбис, те-чуңма, кызыл бөрү, кара дуруяа, ак кудуруктуг эзир, кара дас куш, тогдук дээш, өске-даа ховар амытаннар демдеглеттинген.

[[Файл:Uvs nuur.jpg|thumb|Убса-Нур хөл]]
Заповедниктиң девискээринге 1078 хевирниң үнүштери үнүп турар. Оон 41 дыка ховар үнүштү тыпкан. 8 үнүштү Россияның Кызыл дептеринче, 30-ин Тываның Кызыл дептеринче киирген.

== Дөзү ==

Дарбаа Ю.К. "Тыва дугайында 99 айтырыгга харыылар"

[[Аңгылал:!Main category|У]]
[[Аңгылал:Тыва|У]]
