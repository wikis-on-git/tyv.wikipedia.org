[[File:DalaiLamaRichardGere.jpg|thumb|'''Далай-Лама''' '''Ричард Гирге''' кадак тутсуп тур]]

'''Кадак''' азы ''Хадак'' (орус.: ''хадак''; тибет.: ཁ་བཏགས་; моңг. хадаг; кыд.: hada (哈达)) - чымчак торгудан кылган өңнүг маак (кожаа). Ону байыр-наадым үезинде, улус уткуур-байырлаарда база демдектиг болуушкуннарда ажыглаар маак.

Тыва чон кадакты эт-хөреңгиниң дээдизи деп санап, ажыглап чораан. Кадак хээзиниң, угулзазының, каасталгазының, узун-кысказының, өң-чүзүнүнүң аайы-биле аңгы-аңгы болур.

Кадактарның өңнери янзы-бүрү утка-шынар илередип турар.
[[File:Manzushir Khiid 149194575 f9e5350702 o.jpg|thumb|Монголияда "Манзушир" дуганынының чанында]]

== Кадак өңүнүң утказы ==
#Ак өңнүг кадак - арыг-чаагайны, эң-не эки чүүл
#Сарыг өңнүг кадак - бурган-шажынны болгаш лама-башкы биле ооң өөреникчизиниң аразында тудуш быжыг харылзаа
#Көк кадак - кижинниң кырында мөңгеде көк Ада Дээдис Бурганны болгаш шагдан тура хүндүткээривис хаан-беглеривистиң ыдыы
#Ногаан кадак - чер-Иевис Бурганвывсты, долгандыр делегейивис болгаш ында баргү черлер ээлери
#Кызыл кадак - Хүн Бурганны болгаш чемгерикчи болгаш багай чүвени аштап-арыглапп турар ыдык ожук-оттуң чалбыыжы

== Тускай кадак ==
Үстүнде айыткан беш аңгы кадактардан аңгыда, сес дагылдыг ак, көк өңнүг кадактар турар.
Оларны ада-иезинге, улуг назылыг өгбелеринге Шагаада сунуп чолукшуурда ажыглаар. Ооң аңгыда хүн, ай чуруктуг кара, азы кара-көк өңнүг кадактарны кижини сөөлгү оруунче хөөржүдүп үдеп тургаш, ажыглаар.

== Тутсуру ==
Кадакты хүндүткээн кижизинге сунарда, кадактың аксын бээр кижизинче көргүзе мөгейбишаан тудар. Кадакты алган кижи харыы мөгейиг кылгаш, кадакты ийи холдап алгаш, дүргеш, хүндүткелдиг черже салыр. Кадакты сунарда, холдуң салааларын ооң-биле шуптузун шыппас. 
Ону '''улуг эргектиң''' (''матпаадырның'') дөзүнге киир туткаш, адышка сыңыштыр салыр.

== Кадактыг чолукшуур ==
Ынчаар кадак сунуп чолукшуурдан аңгыда, "кадактыг чолукшуур" деп база бир ёзулал бар. '''Кадак сунуп чолукшуурда''' - кадакты ол кижиге бээр, а '''кадактыг чолукшуур''' ёзулал үезинде кадакты бербейн дедир ап алыр. Ындыг кадакты ээзи үргүлчү бодунга ап чоруур. Кандыг-даа хар-назылыг кижи-биле кадактыг чолукшуп болур. Кадактыг чолукшуурда, кадактың бир ужундан оң холдуң чажыг чажар салаазының иштинден хүн аайы-биле ийи катап ораагаш, биче салааның артыы талазынче бадырып алыр. Чолукшулга үезинде кадаан чолукшуп турар кижизиниң  холунга салбайн, холдарының адаандан шенектерин тудуп чолукшуур.

== Шыгжаары ==
Кадакты сандай кырынга, чер кырынга, арыг эвес черлерге салып болбас. 

Ону бедик азы ыдыктыг черге шыгжаар.

== Дөзү ==
* '''Ульяна Бичелдей.''' ''"Шагаага белеткенириниң, Шагааны байырлаарының ёзу-чурумунга болгаш сагыыр чаңчылдарынга хамаарыштыр сүмелер"'', солун "Шын", № 15 (18135), 2012 чылдың февраль 14.

[[Аңгылал:!Main category|К]]
[[Аңгылал:Шагаа|К]]
[[Аңгылал:Тыва|К]]
