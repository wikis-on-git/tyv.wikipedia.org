[[Моңгуш, Валерий Кечил-оглу]] ({{lang-ru|Монгуш Валерий Кечилович}}) – [[Тыва Республиканың улустуң Хөөмейжизи]] деп хүндүлүг аттың эдилекчизи (1995 ч.), [[Хөөмей|хөөмейниң]] кол хевирлериниң тергиин күүседикчизи, бот-тывынгыр [[композитор]], [[ус-шевер]], тыва үндезин ёзу-чаңчылдарның эдилекчизи. 

== Намдары ==
[[Өвүр кожуун|Өвүр кожууннуң]] [[Хандагайты|Хандагайты суурга]] 1953 чылдың июнь 4-те, хөөмейге салым-чаяанныг төрел-аймактан [[Моңгуш, Кечил Балган-оглу|Моңгуш Кечил Балган-оглунуң]] өг-бүлезинге төрүттүнген. Бичиизинден-не хөөмей-сыгытты, тыва хөгжүм херекселдеринге ойнаарын төрелдеринден өөренип алган. Ооң чогаадыкчы ажыл-ижи аныяанда-ла Хандагайтыга болуп турган хөй-ниити культура хемчеглеринден эгелээн. Республика чергелиг мөөрей фестивальдарынга киржип, тиилекчи болуп эгелээн. Валерий чонда билдингир «Аъттың дерии» деп хөөмей-ырының бир дугаар күүседикчизи. Валерий Моңгуш профессионал сценага артист, хөөмейжи мергежилге Тываның [[Ансамбль "Саяан"|«Саяан»]] аттыг күрүнениң танцы-сам, ыры-хөгжүм ансамблиниң эге тургузукчу ансамбли болур «Чечекке» 1970 чылдан эгелеп ажылдап, чуртталгазынга чаа арынны ажыткан. «Саяан» ансамблинге ажылдап тура, эштери-биле [[Москва|Москвага]] болуп эрткен V-ки Бүгү Россияның эстрада артистериниң мөөрейинге 1973 чылда киришкеш Дипломантылар болган. 1980 чылда Өвүр кожууннуң “Буланныгның эдискизи”-деп хөөмей-сыгыт ансамблинге салым-чаяанныг эштери биле ажылдап, Республика чергелиг мөөрейлерге киржип, хөй удаа тиилекчилер болуп келген.  1992 чылда [[Хакас республика|Хакас республикага]] болган “Тун пайрам” байырлалынга киришкеш “Делегейниң тускай үннери” (Уникальные голоса мира) деп 1993 чылда болур фестивальче чалалганы акызы [[Моңгуш, Николай Кечил-оглу|Николай Кечил-оглу Моңгуш]] биле кады алган. Ынчалдыр, алышкылар Николай база Валерий будун СССР-ни төлээлеп,  [[Англия|Англияның]] кадынының [[Лондон]] хоорайда ордузунга 1993 чылда хөөмей-сыгыдын бараалгаткаш, фестивальдың Гран-При шаңналын алганнар. Валерий 1994 чылда Геннадий Туматтың тургускан бөлүү-биле [[Япония|Японияга]] тыва хөөмейни бараалгаткан. Валерий Моңгуш 2003 чылда “Өртемчей” бөлүүнде Откун Достай баштаан хөөмейжилер-биле кады база катап Японияга барып, хөөмейниң мөгейикчилеринге бараалгаан. Ол хөй-санныг тыва хөөмейниң даштыкыда мөгейикчилерин Тывага келирге өөредип чоруур. Арга-сүмезин тыва аныяк хөөмейжилерге харам чок берип, хөөмей-биле күүседир чараш ырыларны чогаадып берип чоруур. Валерий Кечилович 2014 чылда тыва үндезин культура төвүнүң үн бижидер студиязынга бодунуң репертуарын бижиткен. 
	
== Башкы ажылы ==
1990-2008 чылга чедир Өвүр кожууннуң Хандагайтының салым-чаяанныг уруглар школазының [[Солчур (суур)|Солчурда]] салбырынга тыва хөгжүм болгаш хөөмей башкызы. Ыры-хөөмейниң “Салгал” аттыг бичии оолдарның ансамблин аңаа тургускан. В.К.Моңгуштуң өөреникчилери Республика чергелиг “Сарадак” аттыг мөөрейниң тиилекчилери: Ховалыг Алаш (1998), Куулар Мерген (2000 ч.). 
	
== Чогааткан ырылары ==
В.К.Моңгуш ырыларның сөзү аялгазын таарыштыр чогаадыр хөөмейжи. Ооң ырылары чараш болганындан чонда билдингир. Оларның аразында дараазында ырыларны киирип болур: “Дембилдей” (“Чиргилчин” бөлүүнүң репетуарында кирип турар), “Хөөмей-сыгыт чуртту Тывам” (“[[Хүн-Хүртү|Хүн-Хүртү бөлүүнүң]] репетруарында) “Өвүрүмнү” (Өвүр кожууннуң хөөмейжилериниң ыдык ыры база Тыва национал оркестрниң репертуарында), “Хөөмей” (“Тыва хөгжүм” деп бөлүктүң репертуарында). 

== Дөзүк ==
#Тыва Культура Төвүнүң архивинден.

[[Аңгылал:!Main category|М]]
[[Аңгылал:Хөөмейжи|М]]
[[Аңгылал:Ыраажы|М]]
