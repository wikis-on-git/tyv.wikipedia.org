[[File:Ribes rubrum 1.jpg|thumb|300px|Кызыл-кат]]
[[File:Ribes rubrum2005-07-17.JPG|thumb|300px|Кады]]
[[File:Кызыл-кат.jpg|thumb|Сатчы кызыл-каттың көвей чемижи]]

[[Кызыл-кат]] ({{lang-ru|красная смородина}}) база-ла инек-караа хевирлиг чадаң үнүш. Тывада хемнер уннары, арыг ишти, алаак черлерде үнүп турар. Кады борбак кызыл, салбактарлыг. Чечектелири майда, кады июль — август айларда быжар. Амгы үеде кызыл-каттың янзы-бүрү сорттары бар болгаш ону садтарда база тарып, өстүрүп турар.

Кызыл-каттың кадының тургузуунда чигир — 4—11% чедир, органиктиг кислоталар — 3,8% чедир, минералдыг дустар, витаминнер С, Р бар. Ооң кадындан ижер суксуннар, компот, варенье, повидло, мармелад, арага аймаан кылып турар.

Кызыл-каттың суун ижин-шөйүндү аарыгларынга, витамин четпестээнде, өл-шык, соокка кагысканда, организмге чыылган янзы-бүрү дустарны дүрген ылгап үндүреринге, аъш-чемге хөөн кииреринге ажыглап турар.


== Дөзү ==
# Доржу Көк-оолович Куулар, Тана Моңгушевна Куулар - "ЛЕКАРСТВЕННЫЕ РАСТЕНИЯ В ТУВЕ"

[[Аңгылал:!Main category|К]]
[[Аңгылал:Биология|К]]
[[Аңгылал:Ниитилел|К]]
