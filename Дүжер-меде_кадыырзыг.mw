[[File:Medicago falcata bgiu.jpg|300px|thumb|Чечектери]]
[[File:Medicago falcata1.jpg|thumb|Ботаниктиг тайылбыры. «Bilder ur Nordens Flora» номдан, 1917—1926]]

[[Дүжер-меде кадыырзыг]] ({{lang-ru|Люцерна серповидная}}, {{lang-la|Medicágo falcata}}) - '''Бобтар (Fabaceae)''' өгбезиниң [[дүжер-меде]] үнүштүң хөй чылдыг 20-80 см бедик хевири. Эм кылдыр ажыглап турар.

== Тодарадылгазы ==
Бедии 20-80 см. Хөй чылдыг үнүш. Чечектери сарыг. Бобтары кадыыр хевирлиг-ыргагар, ховар шуут-ла дорт.

''Өзер черлери:'' Кургаг шыктарлыг ийлер, кужурларлыг шыктар, элезиннер, чыдымнар, ховулар, даглар эдектери болгаш ховуланы берген шыктар.

''Хереглеттинер чүүлдери:'' сигени.

''Чечектелири:'' июнь-августуң ийиги чартыы.

''Белеткээр үелери:'' июнь-август.

== Ажыглаары ==
Кургадып каан чечектерлиг сывын нерви аарыгларында мага-бот оожургадыр чүүл кылдыр ажыглап турар. Сугга хандылап алгаш, ижип эмненир.

=== Дөзүк ===
#Серенот Станислав К. "Тыва улусчу эмнээшкин:эм оъттар, үнүштер, чааттар, мөөгүлер; моол, [[Төвүт|тибет]], кыдат улусчу медициналар-биле чергелештирип бижээни". Тываның ном үндүрер чери, 2009. ISBN 5-7655-0636-4

[[Аңгылал:!Main category|Д]]
[[Аңгылал:Үнүш|Д]]
[[Аңгылал:Оът|Д]]
