'''Зинаида Ивановна Маресева''' (1923 чылдыӊ июнь 20 — 1943 чылдыӊ август 6) — Ада-чуртун Улуг дайынынныӊ киржикчизи. Совет Эвилелинниӊ маадры, 73 дугаар гвардия адыгжы полугуннуӊ 1 дугаар батальоннуӊ эмчи гвардия улуг сержантызы.  
== Допчу-намдары. == 
Саратов облазынныӊ Вольск районунга Черкасское суурга тѳрүттүнген. Чеди класстыг школаны дооскаш, Вольскинниӊ «Больщевик» цемент заводунга ажылдап турган. Ада-чуртуӊ Улуг дайыныннын эгезинде кыска эмчи курстарын дооскаш, 1942 чылдыӊ ноябрьда эки-тура биле фронтуже чорупкан. Сталинград, Воронеж, Степь фронтуларынга дайылдажып турган. 1943 чылда 214 дугаар гвардия полк (уругнуӊ турган полугу) Северск Донецти ( Белгордтан мурнуу чүкче турар) кежер дужаал алган. Маӊаа Соломино биле Топилинка аразынга дайызын улуг күштерин мѳѳннээн турган. Фашистер оӊ талакы эрике бедиктерни эжелеп, чоок кавыны миномёттар, үгер боолар биле боолап турганнар. Дайызынныӊ күштүг одундан Хемни кежери барык болдунмас турган. Ооӊ кадында оӊ талакы эрикти миналап каан база турган, ынчалза-даа уругнуӊ турган полугу Северский Донецкти бир дугаар хүнүнде-ле кеже берген. Олар оӊ талакы эрике бичии черни эжелеп ап, аӊаа быжыгланып алырын кысканнар. Фашистер оларны үзүк чока угер боо, миномет биле боолап турганнар. Ол үеде санинструктор Маресева бодун бодавайн балыгланган дайынчыларга дузаны соксаал чока кѳргүзүп турган. А карангылай бээрге, балыгланган дайынчыларны ѳске талакы эрикче кѳжүрүп база турган. Полк хѳй эвес шавар халдаашкыннарны шыдап эрткен. Дайызынныӊ бир шавар халдаашкынынныӊ үезинде, немецтер дайынчыларны бүзээлептер деп баарга, Маресева балыгланган дайынчылары дээш сагыш аарааш, хол боозун уштуп: «Бурунгаар, чангыс-даа базым аткаарлавас!» - деп кыйгы салгаш, аткаарлап турган дайынчыларны соксадыпкан. Уругнуӊ удуртулгазы биле дайынчылар катап хей ат кѳдүрлүп, дүжүп бербейн чаалашкаш, 150 гитлержилерни чок кылып, 8 пулемёту, 2 миномёту, 20 гранатомёту узуткааннар. Шавар халдаашкынны доктааткан соонда, Зина балыгланган дайынчыларны шарывышаан, тулчуушкун шѳлүнден үндүр дажыглавышаан турган. Дараазнда хүннердде ѳске эрикче балыгланган дайынчыларны кежирип тура, бир ындыг кежириишкин үезинде уруг аар балыгланган.  
  1943 чылдын август 6-да уруг чок болган. Маресева санитар А. Е. Бузыканов биле дайын шѳлунден балыгланган дайынчыларны 64 кижини камгалап ап ( 52 -зин хууда чепсээ-биле) оске талакы эрикче кежирген. 1944 чылдын февраль 22 -де Маресьевага маадырлыг чоруу дээш Совет Эвилелиннин маадыры атты тывыскан. Белогор облазынныӊ Пятницкое суурда ажааган..
== Тураскаалдары. ==
1953 Белгор облазынныӊ Пятницкое суурда уругнуӊ тураскаалы бар.  
2011 чылдыӊ ноябрь 3-те Соломино суур чоогунда, дайылдажып турган черинде тураскаал кылган.  
Волгоградта, Пятницкоеде, Черкасскоеде кудумчулар аттары.
Саратов облазында Вольск хоорайда эмчи училищези 1980 чылдан тура Совет Эвилелиннин маадыры З. И. Маресеваннын адын эдилеп чоруур. (ол ѳѳредилге черинниӊ амгы ады  — ГАОУ СПО «Вольский медицинский колледж им. З. И. Маресевой»).
Черкасское суурда ортумак школа Совет Эвилелиннин маадыры З. И. Маресеванын адын эдилеп чоруур. ( амгы ады - Муниципальное общеобразовательное учреждение «Средняя общеобразовательная школа имени Героя Советского Союза З.И.Маресевой с. Черкасское Вольского района Саратовской области»)
 Черкасск ортумак школазында  (уругнун ооренип турганы школа) мемориалдыг самбыра бар. 
Мемориалдыг самбыра Вольск хоорайнын Лев Толстой кудумчузунда 110 дугаар бажында (уругнуӊ чуртап турган бажынында) аскан.  
== Шаӊналдары. ==
Герой Советского Союза (указ ПВС от 22 февраля 1944 года);
орден Ленина;
орден Красной Звезды (1943);
медаль «За боевые заслуги» (1943);
медаль «За оборону Сталинграда».
== Киирилделер. ==
1.↑ Вольский медицинский колледж им З. И. Маресевой Архивная копия от 18 мая 2015 на Wayback Machine.
== Литература ==
Маресева Зинаида Ивановна // Герои Советского Союза: Краткий биографический словарь / Пред. ред. коллегии И. Н. Шкадов. — М.: Воениздат, 1988. — Т. 2 /Любов — Ящук/. — С. 37. — 863 с. — 100 000 экз. — ISBN 5-203-00536-2.
Самойленко Л., Щербаков Г. Волжанка // Героини: очерки о женщинах — Героях Советского Союза / ред.-сост. Л. Ф. Торопов; предисл. Е. Кононенко. — М.: Политиздат, 1969. — Т. 1. — 447 с.
Румянцев Н. М. Люди легендарного подвига. - Саратов. 1968.
== Шѳлүлге. ==
https://ru.wikipedia.org/wiki/Маресева,_Зинаида_Ивановна
http://www.warheroes.ru/hero/hero.asp?Hero_id=137

[[Аңгылал:Совет Эвилелиниң Маадырлары]]
