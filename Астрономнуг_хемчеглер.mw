'''Астрономнуг хемчеглер''', Сылдыстарның ырак-чоогун тодарадырда тускай эге хемчеглерни ажыглаар. Ол эге хемчеглер чүгле астрономияга хереглеттинер болгаш Чер кырынга хемчээшкиннерге ажыглаттынмас.

Октаргай делгемнеринде телоларның аразын хемчээрде '''астрономнуг эге хемчегни''' ажыглаар. Ол хемчег [[Чер|Чер]] биле [[Хүн (сылдыс)|Хүн]] аразының хемчээлинге, азы 149,5 миллион километрге дең. Оон аңгыда '''чырык чылы''' деп хемчег база бар. Ол дээрге чырыктың бир чыл иштинде эртер оруу-дур, азы 9500 млн км дең. Олардан өске 3256 чырык чылынга дең '''парсек''' деп хемчег база бар.
[[File:Хемчеглер.jpg|thumb|Астрономнуг хемчеглер - эртемниң дыка чугула айтырыы]]
Сылдыстарның Черден кайы хире ырак турарын бо үстүнде танышканывыс хемчеглер-биле айтыр.
[[Центавр|Центавр]] деп бөлүк сылдыстарның α-зынга чедир 4,3, [[Сириус|Сириуска]] чедир 9, [[Вега|Вегага]] чедир 27 чырык чылдарынга дең. Азы өскээр чугаалаарга, чырык бир секунданың иштинде 300 муң км эртип тургаш, ол сылдыстардан Черге чедир тус-тузунда ынча чылдар болгаш келир дээни ол. Моон алырга, сылдыстарны бис аажок озалдап көрүп турар бис. Кандыг-даа сылдыстың чырыы биске четпээн шаанда ол көзүлбес болгай, а оларның чырыы биске чедип келгиже кончуг үр үе эртер.

Чырык биске чедир [[Поляр Сылдыс|Поляр Сылдыстан]] - 400 чыл, [[Антарес|Антарестен]] - 250 чыл, [[Бетельгейзе|Бетельгейзеден]] - 300 чыл хире болгулааш, чедип кээп тургулаар.

Сылдыстардан чырык он, чүс чылдар бооп чорааш, биске кээп турар болганда сылдыстарны ол шагда канчаар турганы хевээр кылдыр көрүп турар бис, а шынында оон бээр он-он, чүс муң чылдар эрткен чүве болганда, ол сылдыстар амгы үеде чок, чиде-даа берген бооп чадавас.

Ынчалза-даа сылдыстарның назыны миллиард чылдар-биле хемчээттинер болганда, каш чүс чылдар дээрге оларга "карак чивеш дээр" үе-биле дең деп чугаалаза чазыг чок.

== Дөзү ==
# Сат М.С. Шелк невытканный (Тии чок торгу). Рассказы по астрономии. - Кызыл: Тувинское книжное издательство, 1983. - 152 с.

[[Аңгылал:!Main category|А]]
[[Аңгылал:Эртем|А]]
[[Аңгылал:Астрономия|А]]
