[[File:Subudei.jpg|200x300px|thumb|]]

[[File:Subedey.jpg|thumb| Сүбэдэйниң амгы үеде чурукчуларның овур-хевириниң көрүжү]]
[[File:Subedey returns home.jpg|thumb| Сүбэдэй чанып келген]]
[[File:Subedey on horse.jpg|thumb| Уттурбаан Сүбэдэй]]

'''Сүбэдэй''' (1176 – 1248) — моолдуң алдарлыг маадыры, Чиңгис-хаанның дайынчы өңнүү, XIII-ги чүс чылдар үезинде моол күрүнениң шериин баштап чораан.

== Ат-сывы ==
Моолдар ону «Сүбээдей» дээр, тывалар «Сүбедей» дээр. «Юань төрениң чажыт төөгүзүнде» ооң адын «Су-бу-тай» кылдыр бижээн. Орус төөгү бижиктеринде (летопись) ооң адын «Себедяй-богадур» кылдыр бижип каан-дыр<ref>Орус чечен чогаалдарда ооң адын аңгы-аңгы кылдыр бижип каан боор-дур. Чижээ, Василий Янның чогаалдарында ол маадырның адын «Субудай-багатур» кылдыр бижип каан боор-дур.</ref>.

== Төөгүзү ==
Урянхайлар аймаандан, Чжарчиудай деп дарганның оглу. Шаанда Онан хемниң эриинге урянхай деп аймактың улузу чурттап чораан. Ол аймактың улузу моол дылдыг улус чораан. Сүбэдэй, Джэлмэ деп акызының үлегери-биле Тэмуджинниң (Чиңгис-хаан) шериинге катчып алган. XIII-кү чүс чылдарның эгезинде моол шериглерниң дайынчы халдаашкыннарынга киришкен – ооң иштинде Цзинь аттыг кыдат империяны, меркиттерни, Хорезм шахтың күрүнезин чаалап алырынга киришкен.

Чингис-хаанның база бир маадырлыг дайынчызы болур [[Джэбэ|Джэбэ]]-биле кады, хамык шериин чыггаш ыраккы барыын чүкче чаалажып чораан. Сүбэдей биле Джэбэниң шерии хары черге грузиннер-биле чаалашкан. 1223 чылда Калка хемниң унунга, каттышкан орус биле кыпчак шериглер-биле чаалашкан, аңаа Сүдэдей бодунуң дайзыннарын чаза ойтур шаапкан.

Чингис-хааның уйнуу Батый, 1236-1242 чылдар үезинде Европаның барыын болгаш төп черлеринче халдаашкын кылган. Ынчан хамык шериглерни Сүбэдэй боду баштап чораан.

== Тайылбыр кезек ==
<references />

== Дөзү ==
* [http://www.vostlit.info/Texts/Dokumenty/mongol.html Чөөн болгаш барыын чүктүң ортаакы чүс чылдарда төөгүзү]
* [http://www.vostlit.info/Texts/rus10/Sokr_skaz/frameotryv1.htm Чөөн чүктүң чурттары болгаш улустары. Юань Чао Би Ши]

[[Аңгылал:Кижи|С]]
