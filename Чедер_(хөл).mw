[[File:Cheder lake.jpg|thumb|Чедер хөл]]

'''"Чедер"''' хөл - [[Таңды кожууну|Таңды кожуунда]] дустуг малгаштыг хөл. 2013 чылга чедир ону долгандыр эмненип дыштаныр курорт турган, ам ооң ээзи солушканда, курорт байдалы өскерлип турар.

== География ==
[[Кызыл|Кызыл хоорайдан]] [[Эрзин кожууну|Эрзин]] баар орук-биле (мурнуу-чөөн чүък) 45 км ырактан кыдыынче ээпкеш 2 км немей халдыр. Хөлдү долгандыр кургаг ховулар. Хөлден хем азы арык үнмес, ховуда өңгар черде, Ортаа-Тыва ыйгылааш кавызында, далай хемчээлинден 706 м бедикте турар. Хөлдү мурнуу чүъктен арык база чер адаанда суглар хандырып турар. Хөлдүң кыры шөлү 5,0 кв. км, узуну – 4,5 км, калбаа – 0,8–1,5 км, ханызы – 1,5–1,8 м.<ref>ЦЕЛЕБНЫЕ ВОДЫ ТУВЫ. Кара-кыс Аракчаа, КЫЗЫЛ - 2016</ref>

Мирабилит база тенардит минералдарның ак кристаллдары артынчызы хөлдү долгандыр куржап алган. 

Чедер хөлдү Тываның чурттакчылары үе-дүптен эмненип ажыглап эгелээн. [[Тыва Арат Республика|Тыва Арат Республиканың]] Чазааның чалалгазы-биле (1921 – 1944) совет бальнеолог В.М. Левченко хөлдүң суун база малгажын эртем талазы-биле бир дугаар 1932 чылда шинчилээн. 10 чылдар оон бертинде-ле дыштаныр бажыңнар турза, чүгле ынчан-на төре деңнелдиг курортту ажыткан. 

== Хөлдүң эмнээр тургузуу ==
"Чедер" курорттуң бальнеофакторлары болза хөлдүң рапазы (дустуг суу) болгаш баларлыг эм малгаш. Хөл рапазының минералданганы: 80-200 г/л; тургузуу: хлорид-сульфаттыг, магний-натрийлиг. Хөл рапазы чыды сероводородсуг. Хөл эрии база дүвү баларлыг малгаштыг. Хөлдүң ортузунда малгажының кылыны 1 м. Баларлыг малгаш куу-кара өңнүг, дыгый тургузуглуг, шоолуг элгиичел эвес, сероводородтуг. Эм малгажының курлавыры элээн көвей – 1 сая 500 муң куб. метр. Физик-химик ажыктыг шынарлыг малгажы хөлдүң соңгү чүъгүнде<ref>[https://vk.com/wall-135461244_104 ГБУ "НИИ медико-социальных проблем и управления (группа ВКонтакте)]
</ref>. Баларның сугга эстир кезээнде тускай компонентилерин (г/л) дараазында даңзыда бижээн:

{| class="wikitable"
|-
! HCO<sub>3</sub><sup>-</sup> !! SO<sub>4</sub><sup>2<sub>-</sub></sup> !! Cl<sup>-</sup> !! Ca<sup>2+</sup> !! Mg<sup>2+</sup> !! Na<sup>+</sup> !! Σ
|-
| 2,01 || 12,25 || 3,96 || 0,002 || 0,26 || 8,56 || 27,04
|}

{| class="wikitable"
|-
! Шынары
|-
| Микрокомпонентилери:
* кремнекислота (мета) – до 9 мг/л
* бром – 130 мг/л,
* йод – 1 мг/л,
* демир – 1,60 мг/л,
* чес – 0,30 мг/л,
* цинк – 0,24 мг/л,
* марганец – 0,13 мг/л и др.
|-
| Хирленгени – 0,39%
|-
| Шыгы – 66,45 %
|-
| Ишкир деңзизи – 1,17 г/куб.см
|-
| Ийлениринге удурланчаа – 9810 дин/кв.см
|-
| Чыпшынчаа – 9661 дин/кв.см
|-
| Сероводородтуң хуузу – 0,48 %
|-
| Сугга эстир дустар – 27,03 %
|-
| Малгаштың курлавыры – 2,5 млн. куб. м. (150 чыл хире чедер)
|-
| Дөмейсимээр хөлдер: 
* х. Учум (Красноярск можу)
* х. Тамбукан (Ставрополь можу)
|}


== Эмнээр аарыглары: ==
* Кеш болгаш ооң адаанда клетчаткалар аарыглары
* Шыңган-сөөк системазы аарыглары
* Сидик системазы аарыглары
* Нерви системазы аарыглары
* Тыныш системазы аарыглары
* Чем хайындырар система аарыглары
* Хар эргилдези аарыглары
* Кулак, боостаа, думчук аарыглары
* Эндокрин системазы аарыглары,
* Чемненири база бүдүмелдер саарыыры үрелгенде
* Гинекология
* Ниити терапевтиктиг аарыглар
* Урология

{{stub-meta}}

[[Аңгылал:Хөл|Ч]]
[[Аңгылал:Тыва|Ч]]
