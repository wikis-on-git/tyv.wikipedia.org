'''Химиктиг элемент''' (''хиимиктиг элемээнт'') — дөмей [[октаг]]лыг ядроларлыг атомнар. Атомнуң ядрозу [[Протон|протоннар]] болгаш [[Нейтрон|нейтроннардан]] тургустунган. Протоннарның саны химиктиг элементиниң дугаарынга дең, нейтроннарның саны янзы-бүрү болур. Элемент бүрүзү латин аттыг болгаш ийи азы чаңгыс латин үжүктен туругстунган символдуг болур. Аттар биле символдарның регламентизин [[Теоретиктиг болгаш дузалал химияның интернационалдыг эвилели]] (ИЮПАК, IUPAC) доктаадып турар. Химиктиг элементилер [[Менделеев Дмитрий Иванович|Менделеевтиң]] [[Химиктиг элементилерниң периодиктиг системазы]]нда тодараттынган<ref name="Periodic Table of Elements">[https://iupac.org/what-we-do/periodic-table-of-elements/]</ref>.

Химиктиг элемент биле [[бөдүүн бүдүмел]] деп [[билиишкин]]нерни ылгаары чугула. Химиктиг элемент дээрге [[Абстракция|абстрактылыг]] объект, а химиктиг элементиниң бөдүүн бүдүмели дээрге тодаргай материалдыг объект{{sfn|Чернобельская Г.М., Методика обучения химии|2000|с=266—267}}.

2016 чылда 118<ref>{{Cite web|url = http://www.degruyter.com/view/j/ci.2016.38.issue-2/ci-2016-0207/ci-2016-0207.xml|title = Discovery and Assignment of Elements with Atomic Numbers 113, 115, 117 and 118|author = |work = |date = |publisher = }}</ref> химиктиг элемент билдингир турган, оларның 94-ү бойдуста таваржып турар, арткан 24 элемент [[Ядролуг реакция|кылымал]] болуп турар.

== Төөгү ==
«Элемент» деп сөс [[Бурунгу Рим]] үезинде-ле бир чүвениң кезээн илередире ажыглаттынып турган. Ол үеде «Сөстер үжүктерден тургустунган-биле дөмей, телолар элементилерден тургустунган» деп мерген сөс делгереңгей турган. Ынчангаш элемент деп сөс латин ''l, m, n, t'' («el» — «em» — «en» — «tum») деп үжүктерден тыптып келген болуп болур.

Роберт Бойль 1661 чылдың «Sceptical Chymist» (''«чигзиникчи химик»'') дээр номунга элементилер дөмей ''корпускулдардан'' (кезекчигештерден) тургустунган чарылбас [[тело|телолар]] деп турган. Корпускулдардан шупту нарын телолар тургустунган, корпускулдар хевирлер, хеемчээлдер болгаш массалары-биле аңгыланып болур. [[Химиктиг реакция|Хуулгаазын]] соонда корпускулдар өскерилбес артып каар<ref>[http://www.physchem.chimfak.rsu.ru/Source/History/Sketch_3.html#revolution Роберт Бойль и возникновение научной химии / Левченков С. И. Краткий очерк истории химии]</ref>.

[[Файл:ElementeDalton.svg|thumb|[[Химиктиг элементилерниң символдары]] (Дж. Дальтоннуу-биле): 1 — водород; 2 — магний; 3 — кислород; 4 — күгүр; 5 — аммиак; 6 — углерод диоксид.]]

1789 чылда [[Антуан Лоран Лавуазье]] «Traité élémentaire de chimie» (''«Элементарлыг химия трактады»'') деп номунга чаа химияның төөгүзүде элементилерниң бир дугаар даңзызын бижээн (''«Бөдүүн телолар таблицазы»'')<ref>[http://www.physchem.chimfak.rsu.ru/Source/History/Sketch_3.html#revolution Химическая революция / Левченков С. И. Краткий очерк истории химии]</ref>.

Джон Дальтоннуң ачызындан XIX-ку вектиң эгезинде [[атомнуг-молекулярлыг өөредиг]] сайзырап эгелээн. Аңгы химиктиг элемент атомнарның кандыг-бир аңгы хевири болуп турар, бөдүүн бүдүмелдер чаңгыс хевирлиг атомнардан, нарын бүдүмелдер аңгы хевирлиг атомнардан тургустунган. Джон Дальтон [[атомнуг деңзи]]же бир дугаар айыткан. Йёнса Берцелиус биле ооң салгакчыларының ачызындан ол үеде билдингир элементилерниң атомнуг деңзилери тодараттынган.

[[Периодиктиг хоойлу]] ажыттынып турар үеде (1869) 63 элемент билдингир турган. Химиктиг элементилерниң шынарларының каттапталдыр өскерлирин тодарадып турар чүүл кылдыр атомнуг деңзи демдеглеттинген. Менделеев химиктиг элементилерни ''«бөдүүн болгаш нарын телоларга билдингир физиктиг болгаш химиктиг шынарларын киирип турар оларның материалдыг кезектери»'' деп тодарадып турган. Менделеевтиң ажыдыышкыны ооң мурнунда билдинмес турган элементилерни болгаш ооң шынарларын баш бурунгаар көөрүнүң аргазын берген болгаш оларны классификациялап чарар үндезин апарган.

== Билдингир химиктиг элементилер ==
== Химиктиг элементилерниң классификациязы ==
== Химиктиг элементилерниң демдектери ==
== Бойдуста делгереңгейи ==
== Элементилерниң тургустунары ==
== Химиктиг бүдүмелдерниң кезээ кылдыр ==
== Тайылбыр ==
[[Аңгылал:Химия]]
