== Миндиашвили, Дмитрий Георгиевич ==
 (груз. დიმიტრი გიორგის ძე მინდიაშვილი; 1933 чылдыӊ июнь 4-те, Тбилиси, ССРЭ) — совет болгаш российжи спортсмен, ССРЭ-ниӊ хостуг хурешке спорт мастери, тренер, Красноярск крайныӊ губернаторунуӊ күш-культура, спортка сүмелекчизи. Красноярск крайныӊ хостуг хүрешке федерациязыныӊ президентизи. Россия Федерациязыныӊ Күш Ажылдыӊ Маадыры (2020).
Тренер кылдыр 1972 чылдан 2008 чылдарда чайгы Олимпий оюнарынга киришкен. Yш дакпыр олимпий чемпиону Бувайсар Сайтиевти база ийи дакпыр олимпий чемпиону Иван Ярыгинни белеткээн тренер. РСФСР, ССРЭ болгаш Грузиянын Хүндүлүг тренери, РСФСР, республика Тыва, Хакасия, Бурятия, Якутия болгаш Дагестанныӊ күш-культурага тергиини аттыӊ эдилекчизи, Красноярск крайныӊ күш-культура болгаш спортка хүндүлүг ажылдакчызы (2011), Красноярск хоорайнын хүндүлүг хамаатызы аттын эдилекчизи (2013). Педагогика эртемнеринниӊ доктору, академик. Россиянын эртем-билиг талазы-биле академияныӊ доктору. (2013; 2004 чылдан тура кежигүүн-корреспондентизи).
=== Чаш чылдары болгаш чалыы үелери. ===
Тбилиси хоорайга иштики херектер органыныӊ офицериниӊ ѳг-бүлезинге тѳрүттүнген. Ачазы, Георгия Миндиашвили. Ол шериг ажылындан халашкан соонда тус черниӊ рыногунга ажылдап турган. 1937 чылда репрессияга таварышкаш, Архангельск хоорайже шѳлүттүрген. 1939 чылда Георгий Миндиашвили совет-фин дайынынче эки-тура биле чоруур дилег киирген, 1941 чылда Ада-чуртун Улуг дайынынче эки тура-биле чортуткан. Ооӊ кадайы, Анна Миндиашвили, дѳрт ажы-тѳлүн ашаанныӊ ада-иезинге каапкаш, Ада-чуртуӊ Улуг дайынынче эмчи сестразы кылдыр чоруткан. Чалыы Мито Миндиашвили акылары: Гиви болгаш Иосиф, угбазы Мэри суглар-биле катай кырган-ачазы Иаса, кырган-авазы Нино сугларнын ѳг-бүлезинге, Кахетия суурга чуртап турганнар. Миндиашвилиниӊ сактып турары-биле алырга, кырган-ачазы суг оларны шынгыы-даа бол, куду кѳрбейн кижизидип турганнар. 1947 чылда тус черниӊ школазынга ѳѳренип турган, ооӊ соонда тѳрелдери болгаш башкылары удурланып турда-ла Александр Казбегиниӊ уран-чогаалдарынга хей ат кирип, малчыннай берген. Кежээ болгаш кызымак чоруу дээш ону малчыннар хүндүлээр турган, ынчалза-даа бир таварылга улаштыр малчынаарынга доктаал болган. Оол хойларын кажааже киирип турда, ону чаӊнык хапкан. Түӊнелинде ол эмчиге ийи хонук медерел чок чыткан. Сегип үнүп келирге, эмчилер ону эки дыш алырын сүмелээннер, ынчангаш оол дедир чанар ужурга таварышкан. Чанып келгеш сес классты дооскаш, чолаачыныӊ дузалакчызы кылдыр ажылдаан. 1952 чылда шериг хүлээлгезин эттирип чоруткан. Астрахань хоорайга ракета шериинге хүлээлгезин эттирип тургаш, авторотанын старшиназы эргеге чедир дешпээн. Шериге тургаш Миндиашвили Туркестан шериг округуннуӊ шой кѳдүрер спотунга чемпион атты чаалап алган. Оон соонда спортчу Казахстанга эттирип турган водородтуг бомбанын шенелдезинге база киришкен. 1955 чылда шеригден халашкаш, Сибирьже чуртап чорупкан. Анаа баргаш «Абакан-Тайшет» демир оруунга чолаачылап ажылдаан. Дараазында ажылдап турган тудуглары: Красноярскиннин ГЭС, Енисей кежир Красноярск чоогунуӊ кѳвүрүү.  
=== Спортчу ажылы. ===
Ажылдавышаан, спортчу ниитилел «Пищевике», тренер Анатолий Солоповтун удуртулгазы биле хостуг хүрешке белеткенип турган.
1957 чылда Миндиашвили Красноярскиниӊ хостуг хүрешке бирги чери дээш маргылдаага тиилелгени чедип алган. Бир чыл болганда ССРЭ-нин бирги чери дээш маргылдаага дѳртку черни алгаш, Красноярск крайнын тѳѳгүзүнде хостуг хүрешке бир дугаар спорт мастери атты чедип алган.  
==== Тренер ажылы. ====
1958 чылдан тура, Миндиашвили  ДСО «Труд» ниитилелинге эки тура биле тренерлеп ажылдаан. Каш чыл болганда ооӊ ѳѳренкичилери Сибирьниӊ болгаш Ыракы Чѳѳн чүъктүӊ бирги чери дээш маргылдааларга чедиишкинниг киришкеннер. Ол ажылынныӊ талазы-биле чедиишкинин сайзырадыыры-биле аныяк тренер Красноярскиниӊ куруненниӊ башкы университединче кирип алгаш, 1964 чылда доозуп алган. 1968 чылда Миндиашвилиниӊ ѳѳреникчилери Рига хоорайга болган ССРЭ-ниӊ бирги чери дээш маргылдаага хары угда дѳрт медальды чаалап алганнар. Аныяктар аразынга ССРЭ-ниӊ чемпиону атты 21 харлыг Иван Ярыгин чаалап алган, а Михаил Шалыгин, Михаил Антошин болгаш Владимир Челноков мѳӊгүн медальды чедип алганнар. 
  1970 чылда Миндиашвили ССРЭ-ниӊ чыынды командазынныӊ штавынче кирип, кол тренери кылдыр соӊгуткан. Ийи чыл болганда ооӊ ѳѳреникчизи Иван Ярыгин Краноярск крайнын тѳѳгүзүнде бир дугаар Олимпий оюннарыныӊ чемпиону атты чаалап алгаш, дараазында оюннарда ол адын бадыткап каан. 1973 чылда Миндиашвили Урал артыныӊ Дээди спорт шилиндектериниӊ бир дугаар школазыныӊ үндезилекчизи болган. 1993 чылда ол школа тренерниӊ адын эдилеп эгелээн. А 3009 чылда ол ШВСМ Миндиашвили аттыг хүреш Академиязы кылдыр эде адаттынган.  
===== Чедиишкиннери. =====
Ийи энциклопедияныӊ, алды номнуӊ болгаш методиктиг сүмелерниӊ автору. 1972 база 1976 чылдарда «Совет Эвилелиннин тергиин тренери» атка тѳлептиг болган. 2000 чылда «Россиянын 20 векте тергиин тренери» аттка тѳлептиг болган. Миндиашвили 25 эртем ажылдарын чырыкче үндүргеш, номнар болгаш дузалал методиктиг сүмелерни парлаткан: «Мастера большого ковра» (1993), «Энциклопедия приёмов вольной борьбы» (1998, соавтор); «Биопедагогика или спортивная тренировка» (1992, соавтор), «Учебник тренера по борьбе» (1995, соавтор), «Система подготовки борцов международного класса» (1995, соавтор), «Физическое воспитание студенческой молодежи» (1996, соавтор); справочник «Вольная борьба в Красноярском крае» (1998, соавтор).
Хүндүлүг спорт мастери (1964), Россиянын хүндүлүг тренери (1967), ССРЭ-ниӊ (1972), Грузиянын хундулуг тренери (1986). Белеткээн спортчулары: ийи дакпыр делегей чемпиону, ССРЭ-ниӊ, Европаныӊ хѳй дакпыр чемпиону Виктор Алексеев; тулган делегей чемпиону, ССРЭ-ниӊ чемпионуАхмед Атавов; Олимпий оюнарыныӊ хүлер медалиниӊ эдилекчизи, Делегей кубогунуӊ хѳй дакпыр эдилекчизи, ССРЭ чемпиону Сергей Карамчаков; Европа болгаш ССРЭ чемпиону Виталий Токчинаков; делегей чемпиону Владимир Модосян; делегейниӊ вице-чемпиону Геннадий Жильцов. Уш ийи дакпыр олимпий оюнарыныӊ чемпионарын белеткээн база ѳске-даа спортсменнерни белеткешкени, тренерлерни ѳѳреткени дээш Дмитрий Миндиашвили Делегейнин хуреш федерациязынын (FILA.) ийи алдын медали биле шаӊнаткан. Балтика база Петровская башкы академияларыныӊ шын кежигууну болгаш ѳске-даа Делегей академияларынын кежигүүнү. 
===== Ѳг-бүлези. =====
Ачазы— Георгий Иасеевич Миндиашвили, иштики херектер шериинин офицери. Халашкан соонда рынок ажылчыны. 1937 чылда репрессиялаткан. Совет-фин дайыныннын база Ада-чуртуӊ Улуг дайыныннын киржикчизи. Балыглаткан.   
Авазы — Анна Александровна Миндиашвили (Мадинашвили), дайын үезинде эмчи сестразы.
Кадайы — Тамара Михайловна Миндиашвили (1936 ч. т.),  Кемерово чуртуг, садыг техникумун дооскан.   
Оглу - Валерий (1957) — РСФСР-нин хостуг хүрешке чемпиону, Красноярскиниӊ күрүне университединиӊ юридиктиг факультединиӊ доозукчузу. Сочи хоорайга прокурорнуӊ бирги оралакчызы кылдыр ажылдап турган. 
Уруу - Элико (1961), Нино (1969), Лиана (1971).
Внуки: Ираклий, Тамрико, Сандро, Георгий, Дмитрий, Тамара, Екатерина, Александр.

===== Шаӊналдары =====

 Орден «За заслуги перед Отечеством» IV чаданыӊ.
Орден Дружбы, Дружбы народов, «Знак Почёта». 
Медаль «За трудовую доблесть».
 Грузияныӊ бедик шаӊналы — орден Чести Республики Грузия.  
Орден «За заслуги перед Отечеством III чаданыӊ». 
2020 чылда Дмитрий Миндиашвилиге «Россия Федерациязыныӊ күш-ажылдыӊ маадыры» атты тывыскан.  
===== Шѳлүглер. =====
 Дмитрий Георгиевич Миндиашвили. Сайт «Герои страны».
Дмитрий Медведев наградил Дмитрия Миндиашвили Орденом «За заслуги перед Отечеством III степени»
Дмитрий Миндиашвили: «Меня считают мафиози»
Дмитрий Миндиашвили: «Борьба — прекрасное средство воспитания молодежи»
Дмитрию Миндиашвили — 80 лет.
На ковре жизни
