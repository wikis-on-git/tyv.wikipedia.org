'''Урааңкай''' (саха дыл - ''урааҥхай'', эвекил дыл - ''ураӈкай [ура̄ӈкай]''). Эвенкил дылда ''ураӈкай'' деп сөс "кижи" деп очулдуртуннар. Саха дылда ''урааҥхай'' деп сөс база "кижи" деп очулдурттунар.
Ол сөстер чиңгине түрк сөстерге хамаарышпас.

== Эвенкил чон. == 
Эвенкил чоннуң бурунгуу тоолдарында, ырларында '''аи урааңкай''' биле '''урааңкай эвенки''' деп сөстер бар. "Аи урааңкай" дээрге Алдыы, Үстүү оранның чуртакчызы, ол сөс-биле эвенкилер
боттарын адап турган. "Аи урааңкай" болза аңчы кижи ол арга-эзимниң, тайганың кежии-биле амыдырап чоруур. "Урааңкай эвенки" дээрге "эвенки кижи" дээн уткалыг.

'''Чижек 1.'''
<blockquote>Д'ўр халгалкāн, д'улакин дэрэлкэн '''урāнкай эвэнкū''' бивкū-вēт.<ref>Современное состояние языка эвенков. Е.В. Мерекина, к.филол.н., Дальневосточный государственный аграрный университет, г. Благовещенск
на сайте Амурского областного краеведческого музея им. Г. С Новикова-Даурского. http://www.museumamur.ru/docs/07022013/23_THE_CONTEMPORARY_STATE_OF_THE_LANGUAGE_OF_THE_EVENKS.doc</ref><br />
Дорт очулдурарга: "Ийи буттуг, тас арынныг урааңкай эвенки чоррур". Мында болза "Ийи буттуг, тас арынныг" деп сөстер анаа кижини айтып турар, "урааңкай эвенки" дээрге ''кижи эвенки'' дээни, ол бооп турар.</blockquote>

<blockquote>д`ӯр халгалка̄н, д`ула̄кин дэрэлкэ̄н, эвункӣ е̄халка̄н ура̄ҥкай-эвенкӣ<ref name="urankai">Г. И. Варламова. Фразеологизмы в эвенкийском языке.// АН СССР СО ЯФ Интитут языка, литературы и истории. Новосибирск, издательство "Наука" Сибирское отделение. 1986 год, стр. 33.</ref><br />
(дорт очул.: ийи буттуг, тас арынныг, дески карактарлыг эвенки кижи).</blockquote>

<blockquote>Эргэчӣн айа дӯндэ д`ӯр халгалка̄н, д`ула̄кин дэрэлкэ̄н, боско дылилка̄н бороҥ ура̄ҥкай оске̄чэ̄н ... <ref name="urankai">Г. И. Варламова. Фразеологизмы в эвенкийском языке.// АН СССР СО ЯФ Интитут языка, литературы и истории. Новосибирск, издательство "Наука" Сибирское отделение. 1986 год, стр. 33.</ref><br />
'Канчап-ла мындыг чараш черге эвенки кижи төрүтүнмес боор ...'</blockquote>

'''Чижек 2.'''<br />

'''"Үш кыс [угбашкы]" деп тоолдан бичии үзүндү. Секак кыстың сөзү:'''
<poem>
"Бо хүнгү чугаам болза
Кайы черге өстүвүс
Ада-иези чок өскүстер
Канчаар төрээн деп [улус] айтырза
Бис '''урааңкайлар''' тайга чурттуң кижилери бис.
Канчалдыр өскүс үжелээ
Өскен бис?
Бир эвес биске дөмей
'''Урааңкайлар''' бар болза
Силер билир ирги силер бе?"<ref>Г. М. Василевич. Исторический фольклор эвенков: сказания и предания. Запись текстов, перевод и комментарии Г. М. Василевич// АН СССР Институт этнографии им. Миклухо-Маклая. Ленинградское отделение издательства "Наука". 1966 г. стр. 207</ref>
</poem>

== Сахалар (якуттар). ==
Сахаларның (''олонхоо'') тоолдарында "саха урааҥхай" деп сөстер бар. Урааңхай дээрге кижи дээн уткалыг, ынчаарга "саха урааңхай" дээрге "саха кижи" дээн уткалыг болур. ''Урааңхай саха'' деп сөс-биле боттарын Вилюй хемниң сахалары адап чораан.

'''Кулун-Атах деп археологтуг культура (XIV-XVI вектер).'''<br />
Байкал хөлдүң соңгуу эриинге чурттап чораан түрк дылдыг улус Туймаада биле Эркээни ховуларынче XIV векте көжуп эгелээн. Олар арат ажыл-агыйлыг мал-маганныг улус чораан.

<br />
'''№ 38. Сахаларның өгбелери.'''
<blockquote>
...<br />
...<br />
Сахаларның өгбелеринден бээр эң бир дугаар бодунуң мал-маганы, аалы биле Урааңхай-Хаадыыат деп кижи көшкен. Ол кижи бээр дораан көже бербээн, чоорту көшкен. Орук ара кыштаглап хонуп база турган. Малының кыжын чиир сигенин ол чайын кыштаар чурттунга белеткеп аап турган. Ол үеде бо черни "Сүттүг хем" дээр чораан. Бээр көжүп кээш ол эвенкилер-биле дайылдашкан, эвенкилерге ол кижи чылча шаптырган.
<p style="text-align:right;">''Семёнов Платон Саввич, 41 харлыг, 2 дугаар Мальжегар наслегтен. Январь 1925 чыл.''</p>
</blockquote>
''' № 41. Саха чурттунче бир дугаар көшкен улус. (Урааңхай кыс, Омогон, Ныкыыс, Күппүлүүн).'''
<blockquote>
Омогон Баай баштай Урааңхай деп чон биле дайылдашкан. Оларга аштыргаш об бурят чуртунче дезипкен. Буряттар-биле база кезек үе иштинде ол чаалажып чораан. 
Буряттарга аштыргаш оларның сүмези-биле ол бистиң чурттувусче ийи эжи-биле көжүп келген. Бир эжиниң ады Ныкыыс, өскези хам кижи, адын Күппүлүүн дээр. 
Үжелээ Лена хемни куду баткаш, амгы Якутск хоорай чанынга турлаг кылып алган. Бо черге Ыдык-Хөлдүң оң талазынга чадыр[урасу] эскерип каан. 
Омогон Ныкыыс эжинге: "Баргаш айтырывыт! Кым бо черде көжүп келди?" 
Ныкыыс аңаа баргаш чадырындан узун эвес чаңгыс херээжен кижини эскерип кааш, айтырган: "Кым кижи сен, кайыын келген сен?" 
"Урааңхайлардан келдим, дайындан дескеш мында чурттап тур мен" деп херээжен кижи харылаан.
Ныкыыс көргенин эштеринге чугаалаан, эжешкилер хем кыдыынче үнүп кээн. 
Омогон ол херээжен кижини кадай кылдыр ап алган. Кадайы үш уруг божуп берген: ийизи чассыг чараш кыстар, үшкүзү чараш эвес буду аарыг кижи болган.
<p style="text-align:right;">''Дмитриева Михаил, 3 дугаар Мальжегар наслегтен. Март 1922 чыл.''</p><br />
</blockquote>

'''Урааңкай азы урааңхай деп сөстүң эге дөзү эвенки чонда болур.''' Эрте шагда бир-ле эвенки дылдыг аймак Амур хемден үнгеш Сибирьниң тайга ховуларынче тарай көже берген. Көшкен улус Сибирьниң аймактарынга бодунуң эвенки дылын дамчыдып берген. Чөөн Сибирьде чамдык аймактар эвенки дылды шиңгээдип алгаш бодунуң төрээн дылын утупкан бооп турар.

Шаанда сахаларның өгбелери "Урааңкай" деп сөстү эвенкил чондан үлегерлеп алгаш бодунуң түрк дыл-домаанга таарыштыр "Урааҥхай" кылдыр өскетип алган. Харын-даа сөөлзүредир ''урааҥхай'' деп сөс чиңгине саха дылдың кезии апарган.

== Өске чоннар. ==
Моол күрүнелер төп Азияга XIII дугаар вектен эгелеп тергиидээн турар дыр. Азияда көвей чоннар аразынга ''урянхай'' деп сөстү моолдар тарадып каан. Ынчаңгаш бо сөөлгү чүс чылдарда ''урянхай'' деп сөс шуут политоним аппарган.
Үе шагның эгезинде азияның кайы-даа чоннарында "урянхай" деп сөөк, аймак турбаан, саха биле эвенкил чонда безин ындыг аймак сөөктүң улузу чок, көңгүс чок!

=== Моол чон. ===
XIII векте бижээн "Юаньның чажыт төөгүзүнде" бир-ле "Урянхай" деп аймактаың улузун бижээн.
Чижек кылдыр.
* Бурхан-Халдун дагларының ээзи Шеньчи Баян деп кижи, ол кижи Урянхай аймактан болур.
* Джарчиут аймактан, Аданхан-урянхай сөөктүг, ишти саатыг херээжен кижи турган.
* Добун-Мерген биле сыын эъдин үлешкен урянхай аңчы.
* Урянхан аймактан үзүлгеш, Чжелме акызынга келген Чаурхан-Сүбэдэй маадыр, дээш оон даа өске...

XII-XIII дугаар векте Онон хемниң унуга чурттап турган "Урянхай" аймактың улузу моол чонга хамааржыр болур. Сураглыг Сүбэдэй биле Джэлме алышкылар ол аймактан укталган. Ол урянхайлар тываларның өгбелери эвес дир.<ref>Рашид ад-Дин. Сборник летописей (Джами ат Таварих). Книга 1. Раздел четвёртый. Глава первая четвёртого раздела. Упоминание о тюркско-монгольских племенах, называемых дарлекин, кои суть колена и племена, происшедшие от рода [племен] нукуз и кият, ушедших на Эргунэ-кун и существовавших до времени Дубун-Баяна и Алан-Гоа. ''Племя урянкат'' http://www.vostlit.info/Texts/rus16/Rasidaddin_2/kniga1/frametext4.html</ref>

Моолдарның төөгүзүн номчуп көөр болза олар өске чоннарны "Урянхай" деп ат-биле адаар чаңныг чораан. Моолдуң урянхайларын этногенез талазы-биле 2 аңгы бөлүкке чарып болур.
# "Юаньның чажыт төөгүзүнде" бижиттинген тускай "Урянхай" аймак. Ол тускай "Урянхай" аймактың XI-XII вектерде эге төөгүзү кандыгыл?
# Моолдарга "Урянхай" деп ат-биле адаттырып чораан өске чоннар. Ол болза түрк азы самодий дылдыг улус болур. Бо бөлүктүң төөгүзүн XIII-XIX вектерге онааштырар болза эки.
Азияга моол күрүнелер тергиидеп турунда "урянхай" деп сөс сөөлзүредир "βάρβαρος" азы "варвар" деп уткалыг болу берген. Амгы моол дылдан "урянхай" деп сөстү очулдурар болза, "орбак самдар кижи" деп очулдуртунар ол сөс.

==== Лингвистика. Моол дылдың бергези. ====
Лингвистика талазы-биле солун чүүл дээрге, XIII дугаар векте моолдар аразынга урянхай деп сөс "орбак", "самдар" деп уткалыг турган ирги бе?

=== Тывалар. ===
Тываларның өгбелери "урянхай" деп сөс билбес чораан, тывалар аразынга "урянхай" деп аймак-сөөктүң улузу база кажан-даа чуртаваан. "Урянхай" деп моол сөстү тывалар дорт адай албас турган. Кара чон ол сөстү тыва домаанга таарыштыр '''урааңгай''' кылдыр адаар чораан. Чүгле моол бижик ажыглап чораан тыва дүжүметтер боттарының саазын чагааларынга ''"таңды урянхай"'' деп сөстер бижип турган. Моолдар XIV векте тываларның өгбелерин ''"Арга урянхадтары"''<ref>Рашид ад-Дин "Төөгүлер чыындызында" урянхай деп сөстү арай өскерти ''урянкат'' деп бижип турар. Урянкат дээрге амгы бурядтарның ''уряанхад'' деп сөзүнге кончуг дөмей.</ref> деп адап турган.
<ref>Рашид ад-Дин. Сборник летописей (Джами ат Таварих). Книга 1. Раздел второй. "Относительно тех тюркских племён, которые в настоящее время называются монголами, но в древние времена каждое из этих племён в отдельности носило (свое) особое прозвище и имя; каждое имело (своего) начальника и эмира; от каждого произошли (родовые) ветви и племена, вроде народов: джалаиры, ойраты татары и другие, как это подробно будет показано в этой главе. ''Племя лесных урянкатов''." http://www.vostlit.info/Texts/rus16/Rasidaddin_2/kniga1/frametext2.html</ref> ''Арга урянхадтары'' болза "Юаньның чажыт төөгүзүнде" бижиттинген тускай ''Урянхай'' деп аймакка кандыг-даа хамаарылгазы чок бооп турар.

=== Кыдаттар. ===
Кажан кыдат чуртун Юань күрүнениң хаанары чагыра бээрге, кыдаттар урянхай деп сөстү моолдардан үлегерлеп алган. Кыдаттар ол сөстү бодунуң дылынга эптештир "Волянха" азы "Улянха" кылдыр өскертип алган. 
Кыдаттар бодунуң чугаа домаанга "Улянха" деп сөстү варвар деп уткалыг кылдыр база ажыглап турган.

=== Көрей. ===
Көрейлер моолдарның "урянхай" деп сөзүн бодунуң дылынга эптештир "Оранкай" кылдыр эдип алган. ''Оранкай'' деп сөс-биле олар XVII векте бодунуң соңгу чүгүнде чурттап турар манчжур биле эвенки аймактары адаар чораан.<ref>Н.В. Кюнер Китайские известия о народах Южной Сибири, Центральной Азии и Дальнего Востока. // М.: 1961. 391 с. http://www.vostlit.info/Texts/Dokumenty/China/I/Kuner/pril2.htm</ref>

=== Бурят. ===
Буряттарда "цоңгоол" деп аймакта "уряанхаад" деп сөөктүң кижилери бар. Оон ынай, Ока хемниң бурядтары тываларны биле тофаларны ''уряанхад'' (урянхайлар) азы ''уйгар хэлтэн'' (уйгур дылдыг) деп адап турар<ref>Сойотский язык. Языки народов Сибири, находящиеся под угрозой исчезновения. http://lingsib.iea.ras.ru/ru/languages/soiot.shtml</ref>.

== Кыдат дыл шинчилекчизи Н. В. Кюнер биле төөгүчү Л. Л. Викторованың бодалы. ==
Н. В. Кюнер биле Л. Л. Викторова болза, кыдат төөгү бижиктеринде бижиттинген "Улохэу" деп аймак дээрге моолдарның "Урянхай" деп аймаа ол дур деп, бижип турган. 
Моолдарның Урянхайлары дээрге шаандагы шагда чурттап чораан "Кумоси" деп аймактың кижилери ол деп, Н. В. Кюнер улай айтып турар. Оларның бодалы шын боор болза Урянхайлар тунгус-манчжур азы моол дылдыг чоннарга хамааржыр ужурлуг. 
Ынчалза-даа, шаандагы "Улохэу" деп аймакты чамдык эртемдээнер амгы үеде чурттап чоруур "Орок" азы "Орочен" деп чоннуң улузу-биле таарыштыр, шинчип көрүп турар.

== Амгы үе. Моол күрүнениң политиказы. ==
Бо үеде ''урянхай'' деп сөстү моол бижикчилер "УРИАНХАЙ" кылдыр чогаадып өскертип алган. 
Чогум ''урианхай'' деп сөстү моолдар С. А. Козинниң "Сокровенное сказание" деп ажылындан үлегерлеп алган чадавас.
Чүге дизе А. С. Козин "урянхай" деп сөстү "uriyaŋqai" кылдыр бижип каан. "Uriyaŋqai" дээрге "урянхай" деп сөстүң анаа-ла транслитерациязы болур.<ref>"Mongholyn niuca tobcijan" (транслитерация китайской транскрипции монгольского текста, сделанная С.А.Козиным). http://altaica.ru/SECRET/oldmng.html</ref>
Бо дээрге амгы моол геополитиканың түңнели дир. Моол дылда "урянхай" деп сөс ''орбак, самдар'' деп уткалыг болганда, моолда чурттап турар көвей урянхайларның сеткили хомудай бербезин дээш ынчалган. Бо таварылга хөктүг бооп турар чүге дизе таптыг-ла "урианхай" деп сөс моол дылда кажан-даа турбаан.

==Тайылбыр кезек==
<references />

== Үндезини ==
# АН СССР СО ЯФ Инаститут Языка Литературы и Истории. Г. В. Ксенофонтов "Эллэйада". Материалы по мифологии и легендарной истории якутов. Издательство "Наука" Москва 1977 год. Арын 45 биле 47-48.
#[http://test.vak.ed.gov.ru/common//img/uploaded/files/VarlamovAN.doc ВАРЛАМОВ А. Н. Специфика историзма в фольклоре эвенков. АВТОРЕФЕРАТ диссертации на соискание ученой степени доктора филологических наук. Специальность 10.01.09 – фольклористика. Работа выполнена в секторе эвенкийской филологии Института гуманитарных исследований и проблем малочисленных народов Севера СО РАН, Элиста 2011 год.]
#[http://merkit.livejournal.com/1079.html Уоанхайцы как тунгусский элемент с культом Змеи.]
#[http://altaica.ru/SECRET/tovchoo.htm#I "Сокровенное сказание монголов" на русском языке (перевод С.А.Козина)]
#[http://kronk.spb.ru/library/kuner-nv-1958.htm H.В. Кюнер. Восточные урянхайцы по китайским источникам.// УЗ ТНИИЯЛИ. Вып. VI. Кызыл: 1958. С. 202-216.]
# Г. И. Варламова. Фразеологизмы в эвенкийском языке.// АН СССР СО ЯФ Интитут языка, литературы и истории. Новосибирск, издательство "Наука" Сибирское отделение. 1986 год, стр. 33.
[[Аңгылал:Төөгү]]
[[Аңгылал:Тыва|Төөгү]]
[[Аңгылал:Чаа өскерлиишкиннер]]
