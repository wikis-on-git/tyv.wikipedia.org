'''Уранкай''' (саха дыл - ''урааҥхай'', эвекил дыл - ''уранкай''). Эвенкил дылда уранкай деп сөс "кижи" деп очулдуртуннар. Саха дылда Урааҥхай деп сөс база "кижи" деп очулдурттунар.
Ол сөстер чиңгине түрк сөстерге хамаарышпас.

== Эвенкил чон. == 
Эвенкил чоннуң бурунгуу тоолдарында, ырларында "Аи-уранкай" биле "эвенки уранкай" деп сөстер бар. Аи-уранкай дээрге Алдыы, Үстүү оранның чуртакчызы. Аи-уранкай деп сөс биле эвенкилер
боттарын адап турган. Аи-уранкай болза аңчы кижи ол арга-эзимниң, тайганың кежии-биле амыдырап чурттап чоруур. "Эвенки уранкай" дээрге "эвенки кижи" дээн уткалыг.

Чижек 1.
Д'ўр халгалкāн, д'улакин дэрэлкэн '''урāнкай эвэнкū''' бивкū-вēт. Дорт очулгазы: Ийи буттуг, тас арынныг уранкай эвенки чоррур. Мында болза "Ийи буттуг, тас арынныг" дээрге ёзулуг дээн уткалыг, "уранкай эвенки" дээрге
кижи эвенки дээни ол бооп турар.

Чижек 2.
"Үш кыс [угбашкы]" деп тоолдан бичии үзүндү. Секак кыстың сөзү:
<poem>
"Бо хүнгү чугаам болза
Кайы черге өстүвүс
Ада-иези чок өскүстер
Канчаар төрээн деп [улус] айтырза
Бис '''уранкайлар''' тайга чурттуң кижилери бис.
Канчалдыр өскүс үжелээ
Өскен бис?
Бир эвес биске дөмей
'''Уранкайлар''' бар болза
Силер билир ирги силер бе?"<ref>Г. М. Василевич. Исторический фольклор эвенков: сказания и предания. Запись текстов, перевод и комментарии Г. М. Василевич// АН СССР Институт этнографии им. Миклухо-Маклая. Ленинградское отделение издательства "Наука". 1966 г.</ref>
</poem>

== Сахалар (якуттар). ==
Сахаларның (''олонхоо'') тоолдарында "саха урааҥхай" деп сөстер бар. Урааңхай дээрге кижи дээн уткалыг, ынчаарга "саха ураанхай" дээрге саха кижи дээн уткалыг болур.
Сахаларның бурунгу чугааларында Урааңхай деп улус Лена хемче мурнуу чүктен көжүп келген бооп турар. Археология материалдыры ёзугаар сайгарып көрзе. Лена хемниң ховуларынга
түрк дылдыг малчын улус VI векте ле тыптып эгелээн бооп турар.

Урааңхай Хаадыыат деп кижи дугайында бурунгу чугаа.

Сахаларның өгбелеринден бээр эң бир дугаар бодунуң мал-маганы аалы биле Урааңгай-Хаадыыат деп кижи көшкен.
Ол кижи бээр дораан көже бербээн, чоорту көшкен. Орук ара кыштаглап хонуп база турган. 
Малының кыжын чиир сигенин ол чайын кыштаар чурттунга белеткеп аап турган.
Ол үеде бо черни "Сүттүг хем" дээр чораан. Бээр көжүп кээш ол эвенкилер-биле дайылдашкан, эвенкилерге ол чылча шаптырган.

Сахаларның база бир өгбези болур Омогой Баай дугайында кыска чугаа.

Омогон Баай баштай урааңхай деп чон биле дайылдашкан. Оларга аштыргаш об буряд чуртунче дезипкен. Бурядтар-биле база ол кезек үе иштинде чаалажып чораан.
Бурядтарга аштыргаш оларның сүмези-биле ол бистиң чурттувусче ийи эжи-биле көжүп келген. Бир эжиниң ады Ныкыыс, өскези хам адын Күппүлүүн дээр.
Үжелээ лена хемни куду баткаш, амгы Якутск хоорай чанынга турлаг кылып алган. Бо черге Ыдык-Хөлдүң оң талазынга чадыр[урасу] эскерип каан.
Омогон Ныкыыс эжинге: "Баргаш айтырывыт! Кым бо черде көжүп келди?"
Ныкыыс аңаа баргаш чадырындан узун эвес чаңгыс херээжен кижини эскергеш, айтырган: "Кым кижи сен, кайыын келген сен?"
"Урааңхайлардан келдим, дайындан дескеш мында чурттап турар мен" деп херээжен кижи харылаан.
Ныкыыс көргенин эштеринге чугаалаан, эжешкилер хем кыдыынче үнүп кээн. 
Омогон ол херээжен кижини кадай кылдыр ап алган.
Кадайы үш уруг божуп берген: ийизи чассыг чараш кыстар, үшкүзү чараш эвес буду аарыг кижи болган.

'''Уранкай азы урааңхай деп сөстүң эге дөзү эвенки чонда болур.''' Эрте шагда бир эвенки дылдыг аймак Амур хемден үнгеш улуг Сибирниң делгемиде өске аймактарга эвенки дылын дамчыдып берген. Сибирниң делгеминде чурттап чораан улус эвенки дылды шиңгээдип алгаш бодунуң төрээн дылын уткан бооп турар. Сахалар болза бир шагда "Уранкай" деп сөстү эвенкил чондан үлегерлеп алгаш бодунуң түрк дыл-домаанга таарыштыр "Ураанхай" кылдыр өскетип алган. Харын-даа урааҥхай деп сөс чиңгине саха дылдың кезии апарган.

== Өске чоннар. ==
Моол күрүнелер төп Азияга XIII дугаар вектен эгелеп тергиидээн. Олар болза урянхай деп сөстү хамык көвей чоннар аразынга нептередир тарадып каан.

=== Моол чон. ===
XIII векте бижээн "Юаньның чажыт төөгүзүнде" бир-ле "Урянхай" деп аймактаың улузун бижээн.
Чижек кылдыр.
* Бурхан-Халдун дагларының ээзи Урянхай аймактан Шеньчи Баян деп кижи болур.
* Джарчиут айматан Аданхан-урянхай сөөктүг ишти саатыг херээжен кижи.
* Добун-Мерген биле сыын эъдин үлешкен урянхай аңчы.
* Урянхан аймактан үзүлгеш, Чжелме акызынга келген Чаурхан-Сүбэдэй маадыр дээш оон даа өске...

XII дугаар векте чурттап турган "Урянхай" аймактың улузу моолдарга чагыртып турган. Суураглыг Сүбэдэй маадыр биле Джэлме алышкылар ол аймак уктуг болур. Урянхай деп аймак чиңгине (азы нирун) моол аймактарга хамаарышпас чораан. 
XIII векте моолдар Калганы ээжелеп алгаш өске, моол эвес аймактарны шуптузун Урянхай деп ат-биле адап алган.

"Юаньның чажыт төөгүзүнде" Урянхай деп аймак чүү аймагыл? Моолдар моол дылдыг эвес кожаларын урянхай деп адап турган төлээде, олар моол дылдыг чорбаан болур. XIII векте бижээн "Юаньның чажыт төөгүзүнде" урянхай деп аймактың төрээн дылы билдинмес. Олар XIII дугаар векте-ле моолчуй берген түрк азы эвенки дылдыг улус турган боор чадавас.

Азияга моол көрөнелер тергиидеп турунда "урянхай" деп сөс сөөлзүредир "βάρβαρος" азы "варвар" деп уткалыг болу берген. Чүге-дизе бир талазындан көөрге моолдуң урянхайлары дээрге чиңгине моолдар эвес дир, ол дээрге түрк дылын оскунган аймактар болур. Өске талазындан ап көөрге моол дылдан "урянхай" деп сөс "самдар" деп очулдуртунар. Моолдар тываларның өгбелерин бастыр, дора көөр чаңныг турган.

==== Лингвистика. Моол дылдың бергези. ====
Лингвистика талазы-биле солун чүүл дээрге XIII дугаар векте моолдар аразынга урянхай деп сөс "орбак", "самдар" деп уткалыг турган ирги бе?

=== Тывалар. ===
Тываларның өгбелери урянхай деп сөс билбес чораан, тывалар аразынга урянхай деп аймак-сөөктүң улузу база чуртаваан. Урянхай деп моол сөстү тывалар дорт адай албас турган. Бөдүүн чон ол сөстү тыва дылынга таарыштыр '''урааңгай''' кылдыр адаар турган. Чүгле моол бижик ажыглап чораан тыва дүжүметтер саазын чагааларынга "таңды-урянхай" деп сөстер бижип чораан.

=== Кыдаттар. ===
Кажан кыдат чуртун Юань күрүнениң хаанары чагыра бээрге, кыдаттар урянхай деп сөстү моолдардан үлегерлеп алган. Кыдаттар ол сөстү бодунуң дылынга эптештир "Волянха" азы "Улянха" кылдыр өскертип алган.
Улянха деп сөстү кыдаттар "варвар" деп уткалыг кылдыр база ажыглап чораан.

=== Көрей. ===
Көрейлер мооларның "урянхай" деп сөзүн бодунуң дылынга эптештир "Оранкай" кылдыр эдип алган. Оранкай деп сөс-биле олар XVII векте бодунуң соңгу чүгүнде чурттап турар манчжур, эвенки аймактарын адаар чораан.<ref>Н.В. Кюнер Китайские известия о народах Южной Сибири, Центральной Азии и Дальнего Востока. // М.: 1961. 391 с. http://www.vostlit.info/Texts/Dokumenty/China/I/Kuner/pril2.htm</ref>

=== Буряд. ===
Бурядтарда урянхад деп сөөк бар.

== Амгы үе. Моол күрүнениң политиказы. ==
Орус Википедияда урянхай деп сөстү бижикчилер ''УРИАНХАЙ'' кылдыр чогаадып өскертип каан. 
Чогум "урианхай" деп сөс С. А. Козинниң ''uriyaŋqai'' деп кыдат сөстүн моол дылче транслитерациязы боор чадавас.<ref>"Mongholyn niuca tobcijan" (транслитерация китайской транскрипции монгольского текста, сделанная С.А.Козиным). http://altaica.ru/SECRET/oldmng.html</ref>
Бо дээрге амгы моол геополитиканың түңнели дир. Моол дылда "урянхай" деп сөс ''орбак, самдар'' деп уткалыг болганда моолда чурттап турар көвей урянхайларның сеткили хомудай бербезин дээш ынчалган. Бо таварылга хөктүг бооп турар чүге дизе таптыг-ла "урианхай" деп сөс моол дылда кажан-даа турбаан.

==Тайылбыр кезек==
<references />

== Үндезини ==
#[http://test.vak.ed.gov.ru/common//img/uploaded/files/VarlamovAN.doc ВАРЛАМОВ А. Н. Специфика историзма в фольклоре эвенков. АВТОРЕФЕРАТ диссертации на соискание ученой степени доктора филологических наук. Специальность 10.01.09 – фольклористика. Работа выполнена в секторе эвенкийской филологии Института гуманитарных исследований и проблем малочисленных народов Севера СО РАН, Элиста 2011 год.]
#[http://merkit.livejournal.com/1079.html Уоанхайцы как тунгусский элемент с культом Змеи.]
#[http://altaica.ru/SECRET/tovchoo.htm#I "Сокровенное сказание монголов" на русском языке (перевод С.А.Козина)]
[[Аңгылал:Төөгү|Т]]
[[Аңгылал:Тыва|Төөгү]]
[[Аңгылал:Чаа өскерлиишкиннер|Т]]
