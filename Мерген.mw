'''Мерген''' деп сөс амгы үеде колдуунда кижи ады деп санатынып турар. Ол аттың утказын "кончуг дээн угаан-сарыылдыг" деп билип болур. Ынчангаш бо сөс "угаан" деп сөс-биле кады дыка ажыглаттынып турар, чижээлээрге, "мерген угаан" дээр. Шаанда мерген угаанныг кижилерниң, ол ышкаш ча-биле кончуг адар улустуң адынга "мерген" деп атты кожуп турган (Дөвүн-Мерген, Бархудай-Мерген, Хоорлардай-Мерген, Алдай-Мерген дээш баар). 

Бурун шагда "мерген" деп сөс "берген" деп адаттынып турган. "Берген" дээрге угаан-сарыылды азы адыгжы чаялганы Мөңге-көк Деңгер-Хайыра-Хаанның бергени бооп турар.

Эгези "б" деп үннүг турган чамдык сөстер чоорту "м" деп үн-биле солутуна бээри - [[тыва дыл]]дың бир тускай аяны. Чижектер: болдурга - молдурга, баадыр - маадыр, оон башка - оон машка, балгаш - малгаш.

== Дөзүк ==
[http://URL:%20http://adyg-eeren.ru/?q=content/%D0%B1%D0%B8%D0%B1%D0%BB%D0%B8%D0%BE-%D1%81%D0%BB%D0%BE%D0%B2%D0%B0%D1%80%D1%8C-%D1%82%D1%8B%D0%B2%D0%B0-%D0%BE%D1%80%D1%83%D1%81-%D1%82%D1%83%D0%B2%D0%B8%D0%BD%D1%81%D0%BA%D0%BE-%D1%80%D1%83%D1%81%D1%81%D0%BA%D0%B8%D0%B9 "Адыг-Ээрен" сайт]

[[Аңгылал:!Main category|М]]
[[Аңгылал:Сөс]]
[[Аңгылал:Ат]]
