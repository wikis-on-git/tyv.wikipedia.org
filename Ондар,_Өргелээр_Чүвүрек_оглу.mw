{{Кижи
 |дата рождения        = 1947
 |дата смерти          = 
}}
'''Ондар, Өргелээр Чүвүрек оглу''' (Ондар, Өргелээр Чүвүрекович)

[[Сүт-Хөл кожуун|Сүт-Хөл кожууннуң]] Үстүү-Ишкиннниң Ак-Хүүректигге 1947 чылда төрүттүнген. 1968ч. [[РСФСР]]-ниң аныяктар аразынга бирги чери дээш Октябрьск хоорайга болган маргылдаага киришкеш, мөңгүн медаль-биле шаңнаткан, ол-ла чылын Алушта хоорайга "Спартак" эки тура спорт ниитилелинин Төп чөвүлелиниң чемпионадынга ийиги черни ээлээн. 1970 чылда Махачкала хоорайга болган маргылдаага мөңгүн медаль болгаш "Эң дидим хүреш дээш" деп кубок-биле шаңнаткан. Хостуг хүрешке Тываның он бир дакпыр чемпиону. Национал хүрешке Сибирь болгаш Ыраккы Чөөн чүк улустарының спартакиадазының ийи дакпыр тиилекчизи (Агинск, [[Якутск]]).

"ССРЭ-ниң спорт мастери" деп хүндүлүг атты тыва спортчулардан бир дугаар чаалап алган. Хостуг хүрешке Бүгү-эвилел чергелиг судья, педагогика эртемнериниң кандидады. Тыва Республиканың алдарлыг ажылдакчызы. Ооң адын "Тыванын XX чүс чылда алдарлыг кижилери" деп Күрүне номунче киирген.


[[Аңгылал:Тыва мөге|О]]
[[Аңгылал:Спорт мастери|О]]
[[Аңгылал:Чаа өскерлиишкиннер|О]]
