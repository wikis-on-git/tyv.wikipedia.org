'''Аяс Семис-оолович Монгуш''' ''(апрель 2, 1973 төр.)'' — тыва мөге, сумо хүрешке Россияның алдарлыг спорт мастери, делегейниң ийи дакпыр чемпиону, Делегей кубогунуң эдилекчизи, Европаның алды дакпыр чемпиону, Россияның тос дакпыр чемпиону, самбо хүрешке Азияның чемпиону, тыва хүрешке республиканың он чеди дакпыр чемпиону, «ТР-ниң күрүнениң Күчүтен мөгези», «ТР-ниң Күш-культуразының болгаш спортунуң алдарлыг ажылдакчызы» хүндүлүг аттарның болгаш Республика Ордениниң эдилекчизи. «Европаның тулган сумоторийи» аттыг. Монгуш Аяс сумо хүрешке Россияда эң ат-алдарлыг баштың, а делегейде билдингир мөгелер санынче кирип турар. 

== Намдары ==
Монгуш Аяс 1973 чылдың апрель 2-де [[Тыва АССР]]-ниң [[Чөөн-Хемчик]] кожууннуң [[Баян-Тала]] сумузунга төрүттүнген. [[Кызыл кожуун|Кызыл]] кожууннуң Шамбалыг сумузунуң ортумак школазын дооскан. 

Монгуш Аяс 7 харлыында хүрежип эгелээн. Хостуг хүрешке, самбога, дзюдога болгаш тыва хүрешке улуг чедиишкиннерлиг.

Сумо хүрешти 1998 чылда сонуургап эгелээн. 200 чылда Японияның Аомори хоорайга сумо хүрешке Делегей кубогун РФ-тиң чыынды командазының составынга эң баштай чаалап алган. 2000-2001 чылдарда Бразилияга (Сан-Паула), ооң соонда Японияга (Аомори) эрткен делегей чемпионаттарының алдын медальдарының эдилекчизи. 2000 чылда 115 килге Делегей кубогунуң тулган чемпиону, 2001 чылда - Москваның делегей чергелиг ажык маргылдаазының тулган чемпиону апарган.

== Дөзү ==
* Дарбаа Ю.К. «Тыва дугайында 99 айтырыгга харыылар»
*[http://www.biografija.ru/biography/mongush-ayas-semis-oolovich.htm Монгуш Аяс Семис-оолович. Биография] — biografija.ru

[[Аңгылал:!Main category]]
[[Аңгылал:Кижи]]
[[Аңгылал:Спортчу]]
[[Аңгылал:Мөге]]
[[Аңгылал:Тыва]]
