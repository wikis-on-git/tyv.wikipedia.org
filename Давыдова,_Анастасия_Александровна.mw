
{{Художник|имя=Анастасия Александровна Давыдова|изображение=|дата рождения=07.03.1927|дата смерти=|место смерти=|гражданство=|жанр=|стиль=|учёба=Кызылский государственный педагогический институт|покровители=|награды=Почётная грамота Президиума Верховного Совета Тувинской АССР, Почетная грамота Президиума профсоюза гос.учреждения республики, медаль «Ветеран труда», медаль «За доблестный труд. В ознаменование 100-летия со дня рождения В. И. Ленина»|звания=Заслуженный работник культуры Тувинской АССР, Заслуженный работник культуры РСФСР|премии=|роспись=}}
'''Анастасия Александровна Давыдова''' (7 марта 1927 — ?) — Тыва АССР-ниң культуразының алдарлыг ажылдакчызы, РСФСР-ниң культуразының алдарлыг ажылдакчызы.

== Намдары ==
1927 чылдың март 7-де Красноярск крайның Таштып районунуң Абазага ажылчын өг-бүлеге төрүттүнген. Ачазы Абазаның шуткулга заводунга машинистеп ажылдап турган, авазы — өг-бүлезин карактап чораан. Ада-иези эрте чок болган, Красноярск крайның уруглар бажыңынга кижизиттинген. Аңаа тургаш, номчуурунга хандыкшаан. Сес класс школазын дооскаш, 1945 чылда Тывага угбазы-биле кады келгеннер. Тывага келгеш, А. С. Пушкин аттыг Национал библиотекага номчулга залының библиотекарьлап ажылдай берген. Тускай эртеми чок-даа болза, бот өөредилге-биле болгаш кады ажылдап турар эштеринден өөренип ап чораан. 1950 чылда областьтың өөреникчилер курстарын дооскан, ооң соонда, 1953 чылда, Кызылдың педагогика училищезин, а 1963 чылда Кызылда педагогика институдунуң орус дыл болгаш чогаал факультедин дооскан. СЭКП-тиң хоркомунуң библиотеказынче ажылдаары-биле чалаттырып турган. 1959 чылдың февральда область библиотеказынга катап эглип келгеш, номчулга залының улуг библиотекары апарган, а 1961 чылдың марттан тура хандырылга килдизиниң эргелекчизи апарган. 1970 чылдан 1983 чылга чедир А. С. Пушкин аттыг Республиканың библиотеказының директору чораан.

== Ажыл-ижи ==
Кызылда уран чүүл училищезиниң библиотека салбырының күрүне комиссиязының даргазы база абитуриентилер хүлээп аар комиссияның кежигүнү чораан. 1970 чылдарда Анастасия Александровна хөй-ниити библиотекаларын чаңгыс-аайлаан, ооң түңнелинде эртем-практиктиг конференция болуп эрткен, библиотека ажылының аңгы-аңгы адырларынга хамаарышкан элээн каш мурнакчы дуржулгалыг школалар (МДШ) ажыттынган, респбликаның бибилиотекаларының фондуларын база каталогтарын библиотека-библиографтыг бөлүктээшкинче киирер ажыл чоруттунуп эгелээн, Сибирьниң болгаш Ыраккы Чөөн чүктүң библиотекалары-биле ажыл чергелештинген. 1983 чылда пенсияже үнгеш, Бүгү Россия чергелиг театр ниитилелиниң Тывада салбырынга (БТН, амгы Театр ажылдакчыларының эвилели, азы ТАЭ) библиотекарьлап 22 чыл ажылдаан. 

== Шаңналдары, алдар ады ==
{{Примечания}}

* Тыва АССР-ниң Дээди Чөвүлелиниң Президиумунуң хүндүлүг бижии (1967)
* Республиканың күрүнениң албан черлериниң профэвилелиниң Президиумунуң хүндүлүг бижии (1983)
* «Күш-ажылдың хоочуну» медаль (1983)
* «В.И. Ленинниң төрүттүнген хүнүнден бээр 100 чыл оюн демдеглээн шылгараңгай күш-ажыл дээш» деп юбилейлиг медаль (1970)
* «Ада-чурттуң Улуг дайынынга (1941-1945 чылдар) тиилелгениң 50 чыл ою» деп юбилейлиг медаль (1995)
* «1973 чылда социалистиг чарыштың тиилекчизи» деп демдек (1974)
* Тыва АССР-ниң культуразының алдырлыг ажылдакчызы (1972)
* РСФСР-ниң культуразының алдарлыг ажылдакчызы (1982)

== Дөс ==

# ''Разумова Л.'' Давыдова Анастасия Александровна : 75 лет со дня рождения / Л. Разумова // Люди и события. год 2002 : указ.-календарь на 2002 год. — Кызыл, 2001. — С.24-26.
# ''Ховалыг Э.''<nowiki> Видеть в людях только хорошее : [ о А. А. Давыдовой] / Э. Ховалыг // Тувинская правда. — 2002. — 7 марта.</nowiki>
# ''Люндуп Т.'' Анастасия Александровна Давыдова : 85 лет со дня рождения / Т. Люндуп // Люди события. Год 2012 : указ.-календарь по Туве на 2012 год / НБ им. А. С. Пушкина Респ. Тыва; сост. : Л. М. Чадамба, Е. М. Ак-кыс. — Кызыл, 2011. — С. 21-22.

== Шөлүглер ==
[https://tuva-library.ru/novosti/1999-o-davyidovoy-anastasii-aleksandrovne.html<nowiki> О Давыдовой Анастасии Александровне]

[[Аңгылал:Марттың 7 төрүттүнген]]
