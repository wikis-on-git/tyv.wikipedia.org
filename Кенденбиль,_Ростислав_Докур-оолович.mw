'''Ростислав Докур-оолович Кенденбиль''' — Тываның баштайгы композиторларының бирээзи. 

==Намдары==
Ростислав Кенденбиль 1922 чылдың май 30-де [[Чөөн-Хемчик_кожууну|Чөөн-Хемчик кожууннуң]] Кара-Дытка төрүттүнген. Бичии турда шолазын Кошкар-оол дээр турган. 14 хар чеде бээрге ада-иези [[Чадаана]] хоорайның школа-интернадынче өөредип чоруткан. Үш чыл болгаш [[Горно-Алтайск]] хоорайже өөренип чоруткан. Тываже эглип келгеш [[Кызыл]] хоорайның хөгжүм болгаш шии театрының студиязынга өөренип турган. Өөредилге чылдарындан 1954 чылга чедир театрга актер, оркестр артизи, инструменталист-аккомпаниатор болуп ажылдап чораан. 

Бир дугаар ырызын 1954 чылда бижээн. Ол-ла чылын [[Санкт-Петербург|Ленинград]] хоорайның хөгжүм училищезинче 
өөренип чоруткан. Аңаа Кенденбильниң чаа ырылары, скрипка болгаш фортепиано пьесалары, "Чечен биле Белекмаа" деп операзы бижиттинген.

Тываже 1958 чылда эгилгеш бүдүрүмчелиг ажыл-чорудулгазын идекпейлиг эгелээн. Ооң чаа бижээн ырыларын бүгү Тыва ырлап эгелээн.

1969-1972 чылдарда Ленинград хоорайның консерваториязынга профессор А.С.Леманның удуртулгазы-биле стажировканы эрткен. Стажировка эрткен соонда Россияның композиторлар эвилелиниң кежигүнү аппарган. 

1985 чылда [[Тываның композиторлар эвилели|Тываның композиторлар эвилелиниң]] даргазы кылдыр шилиттирген.

== Дөзү ==
# [http://www.tuva.asia/news/tuva/4875-kendenbil90.html "90 лет со дня рождения композитора Ростислава Кенденбиля"]

[[Аңгылал:!Main category|К]]
[[Аңгылал:Кижи|К]]
