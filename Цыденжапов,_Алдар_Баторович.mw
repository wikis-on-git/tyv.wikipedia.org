{{Кижи}}
'''Цыденжапов, Алдар Баторович''' (1991 чылдың август 4-те — 2010 сентябрь 28) — Оожум океанның флодунуң матрозу. Хүлээлге эрттирип тургаш маадырлыы-биле чок болган. Хемези эсминец «Быстрый». Камгалап алган кижилериниң саны 348. [[Россия Федерациязының маадыры]] (16.11.2010, чок болганда).

== Допчу намдары ==
1991 чылдың август 4-те [[Бурят автономнуг округ|Бурят автономнуг округтуң]] [[Агинск]] суурга төрүттүнген (амгы Забайкал крайның Агинск району). Ийис угбашкыларнын бирээзи, ийис угбазы Арюна. Улуг акызы — Булат, угбазы — Ирина. Авазы — Билигма Зыдыгаевна, «Солнышко» ясли садтың улуг эмчи сестразы, ачазы — Батор Жаргалович, Иштики херектер министерствозунуң пенсионери, амгы үеде ола черинде таңныыл.

Агинскиниң ортумак №1 школазын дооскан. Школа дооскан соонда кырган-ачазы, Зыдыги Гармаевич Ванчиковтуң оруун изеп, далайжы кылдыр шериге хүлээлгезин эрттирер — деп шиитпирлээн. Дилеп тургаш чорупкан. 2009 чылдың ноябрьда № 40074 Приморьениң Оожум океанның флодунче хүлээлгезин эттирип кирген. Шериг хүлээлгезин доозуп тургаш, улаштыр керээ-биле артып каар сорулгалыг турган.  

== Эсминецке өрт. Маадырлыг чоруу ==
Сентябрь 24 эсминец «Быстрый» хемениң кежигүүнери шупту корабльдиң иштинге турганнар. Хеме дайынчы онаалгаже үнер деп турган. Корабльдиң машина кезээнге электри четкизиниң дээшкининден өрт өөскүп үнген. Алдар ол үеде оккулар кезектиң машинизинге хүлээлгеге турган болгаш дораан кыва берген өрту өжүрүп эгелээн. Ѳртүн үнүп турар дөзүн өжүрүп тура матрос 9 секунд иштинде өртүн төвүнге турган. Алдар өртү өжүрбейн барган болза улуг частыышкын болуп, будун корабль агаарже тарады чаштай бээр турган (өртени берген чер: корабльдиң энергия харыылаар талазы), ынчалза-даа дидим матрос бодун бодавайн өртү өжүрүп шыдапкан. Түңнелинде боду барык долузу-биле өртенип калган. Алдарны берге байдалга Владивостоктуң госпитальга эккелген. Эмчилер 4 хонук ооң амы-тыны дээш тулушканнар, ынчалза-даа сентябрь 28-те ол чок болган. Алдарның хүлээлгези төнүп турган болгаш чанарынга чедир чартык ай арткан турган.   

== Ажааганы ==
Октябрь 5-те 19 харлыг Алдар Цыденжаповтун мага-бодун Оожум океанның офицерлери болгаш матростары Агинскиге эккелгеннер. Октябрь 6-да буддизм ужуру биле оолдуң катап төрүттүнер ёзулалын ламалар эттирген. Октябрь 7-де маадырны ажаап кааннар.  

== Тураскаалдары ==
* Агинскиде кудумчу адын маадырның ады-биле адаан.
* Иркутск облазының Усть-Ордынский суурунда  кудумчуну маадырның ады биле адаан.
* Агинскиде өөренип турган школазында тураскаал бижикти кылган.
* Стрелок заливтиң Абрек бухтазында Оожум океан корабльдери турар черде «Быстрый» миноносецте тураскаал демдек бар.
* Эсминец «Быстрый» корабльде тураскаал бижик. Удуп турган орунун ола хевээр маадырның кылдыр аттырган. Матростуң ады хүн-бүрүде номчуп турар даңзыже кезээ-мөңгеде кирген.
* Бурятиянын Селенгин районунда Селендума суруунда маадырга тураскаал бар.
* 2012 чылда «Герои Российской Федерации» сериязынга Алдар Цыденжаповтуң марказын үндүрген.
* 22 июля 2015 чылдын июль 22-де чаа хемениң проектизин ажыткан «корвет проекта 20380 «Герой Российской Федерации Алдар Цыденжапов». Корабльди Амурнуң хеме кылыр черинге кылган. 2020 чылдың сентябрь 30-де корвет «Герой Российской Федерации Алдар Цыденжапов» далайже эжиндирип үнүп келген.
* 2015 чылдың февраль 21-де Алдарның суурунда тураскаалды кылган.
* 2016 чылдың июнь 30-де Улан-Удэ хоорайда тураскаал кылган. Тураскаалды Улан-Удениң №35 школаның өөреникчилери чыган.
* 2017 чылдың октябрь 13-те № 57 г. Улан-Удэниң №37 дугаар школага Россия Федерациязының маадыры Алдар Цыденжаповтуң адын тывыскан.

== Шаңналдары ==
2010 чылдың ноябрь 16-да Россия президентизиниң дужаалы-биле № 1431 Алдар Баторович Цыденжаповка Россия Федерациязының маадыры атты тывыскан (чок болганда).

== Документалдыг кинолары ==
* «Огненная вахта Алдара». Читаның ГТРК. Режиссёру Валентина Безбородкина. 2011.

== Шөлүглер ==
* {{warheroes|id=13312|star=Rus}}
* [http://www.infpol.ru/news/667/45074.php В Агинске похоронили Алдара Цыденжапова]
* [http://shipbuilding.ru/rus/news/accidents/2010/10/06/Aldar_061010/ Алдар Цыденжапов сгорел заживо, но спас от взрыва эсминец ВМФ России и 300 матросов!]
* Прекращён сбор подписей за присвоение Алдару Цыденжапову звания Героя России


[[Аңгылал:Агинскиниң ортумак №1 школазын дооскан.]]
[[Аңгылал: Матрос]]
