{{Кижи
| төрүмел ады = Сююм<ref>[http://bulgar-portal.ru/library/47 «Крестьянская царица» Сююмбике]</ref>
}}
Сююмбике (ног. Суьйимбийке, {{lang-tt|Сөембикә}}, 1521 г. төрүттүнген) – татар феодалдыг күрүнениң, [[Казань]] хаанаашкынның, баштыңы (1549-1551), Джан-Али (1533-1535), Сафа-Гирея болгаш Шах-Али хааннарның кадыны бооп чораан, ногай бег Юсуфтуң уруу, Орданың Ногай династиязының үндезилекчизи [[Едигей|Едигейниң]] уйнуу.

== Намдары ==
Сююмбикениң бир дугаар Джан-Али деп өөнүң ээзин чаш турда-ла чазак баштаар кылдыр хаан Булат Ширинниң богаш Москваның хааны Василий III -түң шиитпири-биле олурткан. Хааның назы-хары четкиже, ооң хүлээлгелерин Ковгоршат хүлээнип алган. 1933 чылда Ковгоршат Джан-Алини 12 харлыг Сююмбикеге өглеп каан. Ол чүүл чаш хаанның назыны чедип, төре баштаар үези келген деп чүүлдү илередип турган. Оларның өг-бүле тударын Москва-биле сүмелешкен турган. Москва ол чүүлге өөрүп дораан чопшээрелин берген. Чуге дизе ол үеде Москвага Юсуф бег-биле чоок харылхаа херек турган. Ынчалза-даа Сююмбике биле Джан-Алиниң салым-чолу аайлашпаан, олар ажы-төл чок болурлар. Сююмбике ачазын чанынче ап аар кылдыр дилеп турган. Юсуф бег уруун эгидип бээрин негеп турган. Ол хамык болуушуннар политиктиг чагаалажылганың эгезин салган. Джан-Алиге чүгле кадайы эвес, харын албаты-чон таарышпайн, ону хаан кылдыр хүлээвейн турган. 1953 чылда Булат Ширин биле Ковгоршат кадын сүлчээлешкеш, хаанаашкынга удур ажык демиселди чоруткан. Ынчан Джан-Али өлүрткен. Ооң орнунга Сафа-Гирей хаан болган. Сююмбике ол хааның беш дугаар кадайы апарган. Сафа-Гирей чок апарган соонда назы четпес оглунуң төре баштаар назыны келгиже түр када Казан хаанаашкынны удуртуп чораан (1549—1551). 

1551 чылда орус хаан [[Иван IV|Кадыг-дошкун Иван IV]] оглу Утямыш-Гирей биле Сююмбикени бодунче ап алган. Чартык чыл эрткенде Сююмбикени ооң чопшээрели чокка Шах-Али деп хаанга күш-биле өглеп каан. Оглун Кадыг-дошкун Иван хаан бодунуң коданынга артырып алган. 

Сююмбике бодунуң сөөлгү чылдарын Касимовка чурттап эрткен. Ат-сып чокка хөөржүткен. Чурт шинчилекчизи Анатолий Шекинниң бодалы-биле Сююмбикени Чурай-Батыр деп чалчазы карактап чораан. 

== Ажы-төлү ==
Сафа-Гирейден чаңгы оглу – Утямыш-Гирей, Москвага шажын аайы-биле Александр Сафакиреевич деп аттыг болган. 

== Сактыышкын ==
Тураскаал бажың бар, ол Казань хоорйда төөгүлүг тураскаал болбушаан, архитектурлуг эмблема болуп турар<ref>{{cite web |url=http://gokazan.ru/webcard/view/20/11.htm |title=Архивированная копия |accessdate=2011-03-11 |deadlink=да |archiveurl=https://web.archive.org/web/20110426161347/http://gokazan.ru/webcard/view/20/11.htm |archivedate=2011-04-26 }} Падающая башня Сююмбике</ref>.

Нижнекаменс хоорайда Сююмикениң ады-биле кудумчу ады адаан. 

Казаньда 1991 чылдан эгелем ай санында херээжен чонга "Сююмбике" деп сеткүүл үнуп турар.

2012 чылда кино-чурук тырттырган "Сокровища О.К.", ук кинода Сююмбикени Анора Халматова деп актриса ойнаан. 

== Ажыглаан литература ==
* ''[[Трепавлов, Вадим Винцерович|Трепавлов В. В.]]'' История Ногайской Орды. М.: Восточная литература, РАН.

== Демдеглелдер ==
{{демдеглелдер}}

[[Аңгылал: Татар төөгү]]
