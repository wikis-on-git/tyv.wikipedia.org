'''Угаан чаажыктырар сес одуруг''' - [[Төвүт|Төвүттүң]] "Буга-Даа" чурттуг, Геше Дорже Сеңге деп башкының шаанда-ла бижээн кыска сес одуруглуг шүлүү. Бо шүлүкте бо үе чадазында кижилерниң сагыш-сеткилинде эвээжеп бар чоруур үнелиг бодалдар, азы сагыш-сеткилди чымчадып делгем кылдыр сайгарар көрүштер кирип турар. Ынчангаш амгы үеде [[Буддизм|Өөредиг]] тайылбырлап чоруур көвей башкыларның сүмези, бо одуругларны эки сайгарып алгаш амыдыралга боттандырар болза ажык-дузазы аажок улуг деп тайылбырлаан.
 
== Сес одуруг ==
<poem>
               1                   
Дээди сорулга чедип алыр дээш, 
Делегейниң амылыг амытаннарын, 
Эртине «читамани» деп даштан артык, 
Эгүүр-мөңгеде үнелеп, бодап чорууйн. 
               2 
Каяа-даа, кым-даа-биле ужурашсымза, 
Хамык көрүжүм бодумга чавыс болуп, 
Өскелерни сеткилимниң ханызындан 
Өрү көөрүн чугула деп сактып, бодаайн. 
               3 
Алдыныымны сарыылымга кадартып, 
Багай бодал угаанымга киргелекте  
Бачыттыг үүле-херек эгелезе, 
Арга-биле соксадыырын кызып чорууйн. 
               4 
Чаңы багай бойдус сиңген амылыглар 
Чаттыг каржы хора кылып чедип келзе, 
Эртинелиг уургайны тыпканы дег,  
«Экизин» дээн бодал-биле саадап көрейн. 
               5 
Адааргалдан үнүп келген сеткилдерниң 
Тииренчии-даа, каржызы-даа тыптып келзе, 
Аштырыгны чииги-биле хүлээп алгаш,
Тиилелгени өскелерге өргүп чорууйн.  
               6 
Кажан-на бир дуза кадып чораан өңнүүм, 
Идегелим болуп чораан акы-дуңмам
Хора күзээн сеткил долган чедип келзе, 
Илиг чокка башкым кылдыр көрүп чорууйн. 
               7 
Кыска утка мындыг ийин, өңнүктерим:
Ажык-дуза, аас-кежикти өргүвүшаан, 
Арат-чонга, өскелерге бараан болуп, 
Аваларым човулаңын бүгүдезин
Ал бодумга чажыт кылдыр хүлээп чорууйн. 
               8 
Бо-ла бүгү өөредигни сагывышаан, 
Кузум-хирге хензиг-даа бол борашпайын, 
Бүгү чүүлдү «чиргилчин» дег көре бергеш, 
Күзелдерниң доңундан мен хосталы бээйн !
</poem>

[[Аңгылал:Шүлүк]]
[[Аңгылал:Чогаал]]
