Тывада А.С. Пушкин аттыг национал библиотека – [[Тыва Республика|Тыва Республиканың]] улуг библиотеказы.
== Төөгүзү ==
1931 чылдың сентябрьда [[Тыва Арат Республика|ТАР]]-ның Биче Хурал Президиумунуң шиитпири-биле эң баштайгы хоорай библиотеказы тургустунган. 1941 чылда ТАР-ның Күрүнениң библиотеказы деп эде организастаан. 1942 чылдың март 26-да ТАР-ның Биче Хурал Президиумунуң Чарлыы-биле библиотеканы Александр Сергеевич Пушкинниң ады-биле адаан. 1944 чылдың октябрьда Тываның можу библиотеказы деп чаарттынган. 1957 чылда ном шыгжаар килдис болзун дээш чаа бажың туттунган. 

ССРЭ-ниң Культура яамызының  1958 чылдың январь 7-де  үнген 15 дугаар  дужаалын ёзугаар библиотекага ном палатазының ажыл-чорудулгазын дааскан.<ref name=":0">http://rtyva.ru/region/culture/1331/</ref> 1960 чылда библиотекага  библиографтыг арга-сүме килдизи, дараазында, 1961 чылда курлавыр-солчулга фондузу ажыттынган. 1962 чылда Республиканың библиотеказы деп чаарткан. 

Ол үеде Тывага эртем баазазы тургустунуп,  бойдус, экономика, культура, төөгү эртемнерин шинчилеп өөренир эртем-шинчилел албан черлери (Тываның дыл, литература болгаш төөгүнүң эртем-шинчилел институду..........) ажыттынып эгелээни-биле  библиотеканың библиографтыг болгаш методиктиг материалдары эртем ажылдакчыларынга улуг ужур-дузалыг бооп турган.   

Библиографтыг арга-сүме килдизиниң эргелекчизи Ариадна Валентиновна Степанова библиографияны хөгжүдүп, сайзырадырынга үлүг-хууну киирген. Ооң кызымак ажылының түңнелинде, А.С. Пушкин аттыг библиотека Республиканың библиографтыг төвү апарган.<ref>Фенцель О.В. Библиотечное дело в Туве: истоки, развитие, перспективы (XVIIIв. - 2016г.) : Монография. - Кызыл,2016. - С. 36.</ref>  

Библиотеканың ажылдакчылары чонга эптиг-чөптүг, эвилең-ээлдек бараалгап, идепкейлиг, шылгараңгай ажылдап чораан чедиишкиннери дээш, дараазында шаңналдарны ап чораан<ref name=":0" />:
* Совет эрге-чагырганың 50 харлаанынга Ленинчи юбилей хүндүлел бижии, диплому
* Тыва АССР-ниң Дээди Совединиң Президиумунуң хүндүлел бижии

== Демдеглелдер ==
{{Демдеглелдер}}

[[Аңгылал:Кызыл]]
[[Аңгылал:Тудуг]]
