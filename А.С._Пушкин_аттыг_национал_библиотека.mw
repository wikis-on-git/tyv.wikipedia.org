Тывада А.С. Пушкин аттыг национал библиотека – [[Тыва Республика|Тыва Республиканың]] улуг библиотеказы.
== Төөгүзү ==
1931 чылдың сентябрьда [[Тыва Арат Республика|ТАР]]-ның Биче Хурал Президиумунуң шиитпири-биле эң баштайгы хоорай библиотеказы тургустунган. 1941 чылда ТАР-ның Күрүнениң библиотеказы деп эде организастаан. 1942 чылдың март 26-да ТАР-ның Биче Хурал Президиумунуң Чарлыы-биле библиотеканы Александр Сергеевич Пушкинниң ады-биле адаан. 1944 чылдың октябрьда Тываның можу библиотеказы деп чаарттынган. 1957 чылда ном шыгжаар килдис болзун дээш чаа бажың туттунган. 

1958 чылда ССРЭ-ниң Культура яамызының 15 дугаар  дужаалын ёзугаар библиотекага ном палатазының ажыл-чорудулгазын дааскан.<ref name=":0">http://rtyva.ru/region/culture/1331/</ref> 1960 чылда библиотекага  библиографтыг арга-сүме килдизи, дараазында, 1961 чылда курлавыр-солчулга фондузу ажыттынган. 1962 чылда Республиканың библиотеказы деп чаарткан. 

Ол үеде Тывага эртем баазазы тургустунуп,  бойдус, экономика, культура, төөгү эртемнерин шинчилеп өөренири-биле эртем-шинчилел албан черлери ажыттынып   библиотеканың библиографтыг болгаш методиктиг материалдарының шынары экижип,   Тыва колдуунда эртем ажылдакчыларынга дыка улуг ужур-дузалыг бооп турган. Ынчан  

Библиотеканың ажылдакчылары чонга эптиг-чөптүг, эвилең-ээлдек бараалгап, идепкейлиг, шылгараңгай ажылдап чораан чедиишкиннери дээш, дараазында шаңналдарны ап чораан<ref name=":0" />:
* Совет эрге-чагырганың 50 харлаанынга Ленинчи юбилей хүндүлел бижии, диплому
* Тыва АССР-ниң Дээди Совединиң Президиумунуң хүндүлел бижии

== Демдеглелдер ==
{{Демдеглелдер}}

[[Аңгылал:Кызыл]]
[[Аңгылал:Тудуг]]
