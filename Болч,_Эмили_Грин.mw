{{Эртемден
| Научная сфера = [[экономика]]
}}
'''Эмили Грин Болч''' ({{lang-en|Emily Greene Balch}}, 1867 чылдың январь 8, {{Төрүттүнген чери|Бостон}}, Массачусетс, АКШ — 1961 чылдың январь 9) — американ херээжен экономист, дайын-чаага удурланыр кижи. 1946 чылда Тайбыңның Нобель шаңналын алган.

== Намдары ==
Эмили Грин Болч хүндүлүг болчукчу болгаш башкы Фрэнсис Вернье Болч-туң өг-бүлезинге ийи дугаар төлү кылдыр төрүттүнген. 1889 чылда Брин Мар колледжин дооскан. Ооң соонда ийи чыл дургузунда [[Париж|Парижке]] Сорбоннга өөренген. Аңаа өөренип турар үезинде Францияның ядыы чонун деткиириниң дугайында шинчилел ажылын бараалгаткан. АКш-ка эглип келгеш, Гарвард болгаш Чикаго унивесрситеттеринге өөредилгезин уламчылаан. Өөредилгезин Берлин университединге 1896 чылда дооскан. 

Ол-ла чылын Уэллсли деп колледжке башкылап эгелей берген. Аңаа 1913 чылда экономиканың болгаш социологияның профессору деп атты тывыскан. Башкылаары дыка эки турган, өөреникчи-сургуулдарның кичээнгейин хаара тудуп шыдаар, энерел сеткилдиг, ядыы улуска турскай кээргээчел сеткилдиг турган. Болч херээжен улуска соңгуур эргени хайырлаар, язы-сөөк улус аразында улустуң эргелери дең боорун чедип аар, чаш улустуң ажылын таптыг холга тудар, ажылдап турар улустуң шалыңын көдүрер талазы-биле туржуп турган агымнарның идепкейлиг киржикчизи. 1910 ооң  «Наши сограждане — славяне» ({{lang-en|Our Slavic Felow-Citizens}}) деп АКШ-че көжүп келген славян хиндиктиг улутарга тураскааткан шинчилелдерин бараалгаткан ному үнүп келген.

1918 чылдан 1922 чылга чедир Делегей чергелиг херээженнерниң тайбың база хосталга дээш лигазының секретарь-казначейи. Ийиги Делегей дайынының үезинде чуртундан дескет улуска дузалажып турган. Хиросимо болгаш Нагасакини чазылдырган соонда, ядерлиг чепсекти хорууру дээш туржуп турган. 

1946 чылда «зтайбың дээш хөй чылдарда олут-чыдын чок туржуп келген ажылы дээш» Эмили Грин Болч Нобель шаңналын Джон Мотт.-биле үлежип алган. 95 харлыг тургаш, 1961 чылдың январь 9-та чок болган.

== Демдеглелдер ==
{{Примечания}}

== Шөлүглер ==

* [http://n-t.ru/nl/mr/balch.htm Эмили Грин Болч] — биография {{ref-ru}}
* [http://nobelprize.org/nobel_prizes/peace/laureates/1946/index.html Профиль на Nobelprize.org] {{ref-en}}
[[Аңгылал:Январьның 9 мөчээн]]
[[Аңгылал:Январьның 8 төрүттүнген]]
