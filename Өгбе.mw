Өгбе. 1. Хөй. Кандыг-бир улустуң,аймактың, төрел болүктүң эгезин салган кижилер, бөлүк. - Предки народа, племени, рода. Борбак-Сат, Чүгүрүк-Сат деп улус саттарның өгбелери болур (Кыс-Халыыр, 1974). 2. Кырган-ачазының азы кырган-авазының адазы, кырган-ачазы. - Прадед, дед. Мээң адам, өгбем-даа чоргулаан боор ийин оң  (С. Сарыг-оол). 3. Улуг назылыг хүндүлүг кижи. - пожилой уважаемый человек, дед, дедушка. Улуг назылыг өгбеңерге дыка хайыралыг-дыр силер аа! (В. Монгуш). 4. Кандыг-бир чувениң эгелкчиз, ону мурнап эгелээн кижи - Родоначальник, зачинатель чего-либо. Чечен сөстуң өгбелерин сеткилимден хүндүлээр мен (К. Кудажы).
