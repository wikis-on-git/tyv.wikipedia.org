{{Кижи}}
'''Артас Валентин оглу Санаа''' ({{lang-kk|Нұрислам Валентинұлы Санаев}}; 1991 чылдың ийи айның 9-та төрүттүнген) – [[Тыва кижи|тыва]] уктуг [[Россия]] болгаш [[Казахстан|Казахстанның]] хостуг хүреш мөгези. 2021 чылда [[Токио|Токиога]] болуп эрткен [[Олимпий оюннары|Олимпий оюннарының]] хүлер шаңналының, 2018 чылдың Делегей чемпионадының мөңгүн шаңналының, Азия чемпионадының 2017 чылда хүлер, а 2018 чылда алдын шаңналының эдилекчизи.
File:Artas Sanaa Tokyo2020.jpg
== Намдары ==
Санаа Валентин оглу Артас 1991 чылдың ийи айның 9-та [[Тыва Автономнуг Совет Социалистиг Республика|Тыва АССР-ниң]] [[Чадаана]] хоорайга төрүттүнген. 

2012 чылда [[Ярыгин, Иван Сергеевич|И. Ярыгин]] аттыг делегей чергелиг маргылдаага баштайгы үнүүшкүнүн кылгаш, 3-кү черни ээлээн. Россияның чыынды командазының составынга ат-алдарлыг делегей чергелиг маргылдааларга киржип, аңаа мөңгүн медальдарны чаалап ап турган. 

2014 чылда Динмухаммед Кунаевтиң шаңналдары дээш эрткен делегей чергелиг маргылдааның  түңнелдери-биле Казахстан биле Россияның Хүреш федерацияларының аразында Казахстанның чыынды командазы дээш Артас Санааның хүрежириниң дугайында керээге ат салдынган.<ref>[https://www.tuvaonline.ru/2016/01/28/artas-sanaa-kazahstan-zavoeval-putevku-na-olimpiadu-v-braziliyu.html Артас Санаа (Казахстан) завоевал путевку на Олимпиаду в Бразилию]</ref> 

2015 чылда Казахстанның Президентизининиң Кубогунуң хүлер медализи болган, а ол ышкаш делегей чергелиг чемпионатка 5-ки черни ээлээш, 2016 чылдың Олимпий оюннарынче Казахстанга кара чаңгыс лицензияны чаалап берген.  

[[Рио-де-Жанейро]] Олимпиадазынга Казахстанның чыынды командазының составынга ойнаарының бетинде бүгү-делегей рейтингизинге 8-ки черге турган Артас Санаа ислам чүдүлгезин хүлээп ап, ат-сывын Нурислам Санаев кылдыр өскерткен<ref>[https://vcatuva.ru/news/2016/07/28/4572.html Тувинский борец Артас Санаа принял ислам и сменил имя]</ref><ref>[https://www.inform.kz/eng/article/2930102 Kazakh wrestler changes name ahead of Rio Olympics]</ref>, ынчалза-даа Олимпиаданың бодунга чүгле 12-ги черни ээлээн. 

2017 чылда Азия чемпионадынга хүлер медальды апкан, а 2018 чылда Азия чемпиону болган. 

2018 чылда [[Будапешт]] хоорайга болган делегей чемпионадының финалынга россий спортчу Заур Угуевке аштыргаш, мөңгүн медальды чаалап алган. 

2019 чылда [[Нур-Султан]] хоорайга эрткен делегей чемпионадының хүлер медализи болган.

[[Токио|Токиога]] болуп эрткен  ХХХІІ чайгы [[Олимпий оюннары|Олимпий оюннарының]] хостуг хүрешке 57 кг деңзи чедир мөгелер аразынга хүлер медальдың эдилекчизи болган.   

== Демдеглелдер ==
{{демдеглелдер}}

== Айтыглар ==
* [https://web.archive.org/web/20181022232736/https://www.sports-reference.com/olympics/athletes/sa/nurislam-sanayev-1 Нурислам Санаев]  — олимпийская статистика на сайте ''Sports-Reference.com''<sup>англи дылда</sup> 
* [https://www.iat.uni-leipzig.de/datenbanken/dbwrestling/daten.php?spid=0688302750A44685B4626F3032B5061A Нурислам Санаев] — профиль на сайте ''International Wrestling Database''<sup>англи дылда</sup>
