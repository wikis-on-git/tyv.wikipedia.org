'''Үш курыкан''' — аймак ады.

=== Ады-сывы ===
''Üč kurïkan''. Дыл шинчилекчилери аймактың адын ''Үч курыкан'' кылдыр номчуп турар. 
Кыдат төөгүчүлер Курыкан деп сөстү бодунуң дылынга эптештир ''Гулигань'' кылдыр өскертип алган.
"Төөгүлер чыындзында" Рашид ад-Дин оларны ''Куркан'' деп адап турар.

=== Дылы ===
Эрги түрк дыл. Курыкан диалект.
Ол улус Орхон-Енисей бижиктиг чораан.

=== Чурту ===
Байкалдың соңгуу эриин, Иркут, Ангара биле Лена хемниң бажын ээлей чуртап турган.<br />
Аймакты башкарып чоруур кижи ''Сегин'' деп дужаалдыг.

=== Үези ===


=== Кыдат төөгү бижиктери ===
Үш курыкан дугайында Тан күрүнениң бижии төөгүлеп турар. Ол үеде бир дугаар түрк күрүне дүшкен, хамык аймактар кыдат хаанга чагыртып эгелээн.
<blockquote>
Гулигань Байкал далайның соңгуу эриинде чуртап турар. 5 муң шериглиг. Үнүштерден ай казып чиир улус. Чуртунда чүглүг куш дег чүгүрүк аъттар бар, тайга-таңды ышкаш кара аъттарлыг, оларның баштары теве бажы-биле дөмей; хүнде чүс-чүс ажыг ли маңнап эртер. Гулигань деп улустуң чурту соңгуу чүкте далайга чедир чаттылып турар, кыдат төвүнден аажок ырак. Байкал далайның соңгу чүгүнче хүн дурту кыскалай бээр. Дүн дүжери билек отка чавана бышпайн чорда даң адып кээр. Ол чурт хүн үнүр чүкке чоок. Гулиганьның элчилери хаанывыска бараалгап кээлген, элчилер чанар деп баарга оларның-биле кады Гулигань чуртунче Кхан-Су-ми деп шериг даргазын чортуптувус. Ол кижиге дааскан девискээр чуртун Сюань-кюе деп эде адап алдывыс. Аймак даргазын Сегин дээр. Ол кижи бисче элчи чортупкаш хаанывыска белек кылдыр чылгы берген. Хаанывыс чылгыдан 10 кедергей эки аъттар шилип алгаш, аът бүрүзүнге тускай ат берген. Хаанывыс элчини улуг хүндү-биле хүлээп алган. Лун-шо үезинде, 662 чылда Сюань-кюе деп можуну Юйву деп эдэ адаааш Байкалдың Чагырга черинге даастып каан.
</blockquote>
=== Орхон-Енисей бижии ===

=== Археология ===
==== Курумча культуразы — VI-X дугаар вектер. ====
Кызыл-тас, чиңге-тараа, арбай тарып чораан улус тур. Тараалыг шөлдери суурлар азы бажыңнар чанынга турар. Кижилер чер-бажыңнарга чурттап туран. Бажың кылырда борбак азы дөрт ханалыг оңгар казып алыр, хана биле шаланы тос карты-биле шып алыр. Бажың серин кылырда кургаг сыраларның адакы талазын хана дургаар черге шашкаш, өрү бажын бөле-хаара тыртып алыр. Ыяштар аразындан чаъс суу кирбезин дээш малгашты сиген-биле булгааш сери кырын чаап каар. Чамдык суурларны чалдаан чер биле оңгар куржалган болур тур. Дайан үезинде ындыг суурларга улус чаштынып турган. Суур иштингде чөөн талага мал кажаалары турар. Мал-маган аразында теве база чоруур дур. Ажын-чемин, ажыл-агый херекселдерин бажың чанында оңгарларга шыгжап турган улус тур. Кончуг дарган улус чораан, чүге-дизе суур бүрүзүнде бо-ла дарган кижиниң үңгүзү бар болур тур. Улус үргүлчү суурларга чуртап турган дээрге шын эвес, оода чылдың чартыын суурга эртирип турган боор олар. Чер-бажыңдан аңгыда чадыр биле өглерге база чурттап турган улус.

Оларның чуртунда хая дашта чурук сиилип каан боор. Колдуунда чылгы малды азы аът мунган кижилерни чуруп көргүзеринге ынак чораан улус тур.

Бир чевээн археологтар Ольхон ортулуунга тып каскан. Үш-курыкан чону чорта берген улузун оңгар иштинге чыттыргаш кырындан даштар биле базырып каар турган. Базырыктар саны чүс ажыг боор тур, бирээзиниң бедии 1 метр боор тур.

==== Өртедип орнукшудар чаң. VIII-XI век. ====
VIII-XI вектерде чамдык улус калган кижини Эрлик оранынче үдээрде өртедиптер турган. Орнукшудар чер хем кыдыынга, 20-40 хире метр бедик черге турар боор. Ажык черге калган кижини чыттрып каар, ооң-биле кады Эрлик оранынга эдилээр эт-севин, ок-чемзеен салып каар. Оон-ам, чорта берген кижини хамык эт-севи биле өртедиптер турган. Өрт соонда, черге 1,5 метр хире өртең чер орну артып каар. Орнукшударда оңгар каспас, херим-даш кылбас чораан улус тур.

=== Салгалдары ===


=== Үндезини ===
# QURÏQAN I. этн. название группы северо-восточных тюркских племён. (КТ14). qur-qur:арын 468.// Академия наук СССР институт языкознания. Древнетюркский словарь. Издательство «Наука» Ленинград, 1969 год.
# [http://www.vostlit.info/Texts/Dokumenty/China/Bicurin/Sobr_sved_o_narodach/Tom_I/frametext73.htm БИЧУРИН Н. Я. (ИАКИНФ) Собрание сведений о народах, обитавших в Средней Азии в древние времена. Часть первая. Отделение VII. Повествование о доме Хойху (Уйгуры). Дополнительные прибавления о Гаогюйских поколениях. XII. Гулигань.]

[[Аңгылал:Тываның төөгүзү]]
[[Аңгылал:Төөгү]]
[[Аңгылал:Тыва|Төөгү]]
