[[File:White Petrolatum1.jpg|thumb|Саважыгашта вазелин]]

[[Вазелин]] (и узадыр адаттынар) ({{lang-ru|Вазелин}}; {{lang-la|Vaselinum, Paraffinum unguinosum, Petrolatum}}) - медицина, косметика, техникага чаап хереглээр хоюг үс хевирлиг бүдүмел. Аштаанының шынарындан алырга, өңү кара, сарыг болгаш өттүр көстүр аксымаар болур. [[Нефть үстери|Нефть үстериниң]] болгаш кадыг парафиннерниң холуксаазы болур. Эриириниң температуразы — 27-60&nbsp;°C, чышпынчаа (вязкость) — 28-36 мм²/с (50&nbsp;°C турда). Эфирге биле хлороформага эстир, а суг биле спиртке эзилбес, [[Касторлуг үс|касторлуг үстен]] аңгыда кандыг-даа үстер-биле холчур. Вакуум-дистилляттыг нефть фракцияларын [[петролатум]], парафин база церезин-биле кадырып тургаш ону бүдүрүп алыр.

''Вазелинниг'' - вазелин холуп каан.

''Вазелиннээр'' - вазелин-биле чаар.

== Төөгү ==
[[1859 чыл|1869 чылда]] [[Чезбро, Роберт|Чезбро Роберт]] - [[Англия|англи]] [[химик]] - вазелинни чогаадып ажыткан. Эгезинде автор чогаадылгазын "нефтилиг желе" ([[:en:Petroleum jelly|Petroleum Jelly — англ.]]) деп адап алган. Ынчалза-даа ындыг аттыг бүдүмелди кым-даа садып алыксавас турган, ынчангаш Роберт ону '''«вазелин»''' деп адаан: немец «wasser» ''(суг)'' биле грек «elaion» ''(оливка үзү)'' деп ийи сөстерни чаңгыс сөсче каттыштырган. Роберт [[1872 чыл]]да вазелин бүдүрериниге АКШ-тың [[патент]]изин алган<ref>Improvement in products from petroleum, 127568, 1872-06-04</ref>, а [[1878 чыл]]да вазелинни саарылга марказы кылдыр патентилээн<ref>[http://www.calend.ru/event/6091/ «Вазелин» деп атты саарылга марказы кылдыр патентилээн]</ref>. 

Амгы үеде «[[:en:Vaseline|Vaseline]]» деп саарылга марказы [[Unilever]] компанияның эрегзинде, ынчангаш ол компания элээн көвей кешке чаар холуксааларны бүдүрүп турар.<ref>[http://www.unilever.com/brands/personalcarebrands/vaseline/index.aspx Vaseline | Unilever Global]</ref> Вазелинниң төөгүзүнде солун чүү дээрге ол саарыгла марказы чоорту чоннуң ажыглалы ёзугаар шак ындыг барааннарны шуптузун "вазелин" деп адап эгелээн.

== Дөс ==
#Тыва дылдың тайлыбыр сөстүү (словарь). Том I, "Наука", [[Новосибирск]] 2003ч.
#

[[Аңгылал:!Main category|В]]
