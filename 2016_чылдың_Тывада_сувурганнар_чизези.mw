2016 ЧЫЛДА БАЙДАЛ-БИЛЕ ТЫВАДА ТУТТУНГАН ХҮРЭЭ-ДУГАННАРНЫҢ, МААНИ-ХҮРТҮЛЕРИНИҢ, СУВУРГАННАРНЫҢ НИИТИ ДАҢЗЫЗЫ
КИИРИЛДЕ СӨС

Тывага социализм үезинде чүдүлгени хоруп, хүрээлерни узуткаан соонда, 60 хире чылдар иштинде бурган Өөредиин шиңгээдир арга чок болган бис, ынчалза-даа ол чүдүлге чок үелер эрткенде, 1990 чылдарда катап эде тургустунуушкун эгелей бээрге, сарыг шажын чаа сайзыралды алган. Чаа үеде бир дугаарында Бай-Тайга кожууннуң Кызыл-Даг сумузунга хүрээ-дуганны Саая Көгел Мижитей оглу 1990 чылда тудуп, улуг буянны чонга өргээн кижи ол болур-дур. 

Ыдыктыг XIV Далай-Лама Тензин Гьятцо Башкының Тывага моорлап кээриниң бичии-ле мурнуу чарыында, “Түптең Чойхорлиң” деп хүрээ-дуганның тудуун 1992 чылда Улуг-Хемниң оң талазында Бии-Хем биле Каа-Хемниң каттышкан черинге “Тываның буддийжи ниитилели” дооскан турган, а 1993 чылда ол дуган чанынга “Бойдусады” сувурганны туткан.

Тываның Камбы-Ламазының резиденциязы болур “Цэчэнлиң” хүрээни   Кызыл хоорайга 1999 чылда туткан, ооң байырлыг ажыдыышкынынга кээп чораан Ыдыктыг IX Богда–Кегээн Чесун Дамба Кудукту ол-ла үеде Өвүрнүң Хөндергей-Артта улуг сувурганны ажыткан. 

Гоман дацанның Тывада төлээзи Онзагай хүндүткелдиг Шивалха ринпоче 2004 чылда Кызылга амгы Төп Хүрээ тудуп турар черге “Улуг Бойдусады” сувурганын туткан соонда база Тываның Камбы-Ламазының Арзылаң түрлүг ширээзинге Чамбел Лодой хелиң 2005 чылда саадапканда Тывага сувурганнар тудуу шалыпкын эгелээн. Ол ажылдарны улаштыр Тываның Камбы-Ламалары: бурганнай берген Тензин Цултим кылып турган, амгы үеде Тываның Камбы-Ламазы Лопсаң Чамзы уламчылап чорудуп турар.  


БӨГҮНГҮ ДОПЧУЛААН САН-ЧУРАГАЙЛАР

Бо сан-чурайгайлар частырыглыг бооп болур, чүге дизе өскерилгелер ала-чайгаар бооп турар, ынчангаш хүрээ, дуган, сувурган, маани хүртүлериниң даңзызы доктаамал эвезин сагындырып тур бис. Удуртукчу Башкыларның ат-сывы база солчу берген бооп болур, ол дээш буруувусту баш бурунгаар миннип, эдилгелерден кылып, өршээлдиг бооруңарны Башкылар, чүдүкчүлерден диледивис. 

Амгы үеде 2016 чылдың март 1-де байдал-биле алырга Тывада:
*17 хүрээлер,
*9 дуганнар,
*12 маани хүртүлери,
*88 сувурганнар туттунган болуп турар. 

Хоорайлар, кожууннар аайы-биле ону дес-дараалаштыр көргүзерге мындыг болур:
