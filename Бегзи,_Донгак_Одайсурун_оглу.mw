Бегзи Донгак Одайсүрүң оглу азы Бегзи Донгак Одайсурун (Одайсюрюн) оглу (1918-1972 чылдар) – [[Чогаалчы|тыва чоогалчы]], журналист.

== Намдары ==
Бегзи Донгак 1918 чылда Одай-Сүрүң аңчының өг-бүлезинге төрүттүнген. Төрүттүнген чери [[Өвүр кожууну|Өвүрнүң]] [[Торгалыг]] деп чер. 17 харынга чедир ада-иези-биле кады чурттап, оларның ажыл-агыйынга дузалап чораан. 1938 чылда Кызылдың өөредилге комбинадын дооскаш үш чыл тургузунда [[Улуг-Хем кожууну|Улуг-Хемниң]] Хендерге, Эжим, Дус-Даг сумуларынга эге школа башкызы болуп ажылдап чораан. Аңгы-аңгы үелерде Москваның чөөн чүк институдун, [[Кызыл|Кызылдың]] партшколазын, СЭКП-ның Төп Комитединиң Дээди партия школазын дооскаш, "Сылдысчыгаш", "Тываның аныяктары", [[Шын (солун)|"Шын"]] солуннарның редакторунуң оралакчызы, редактору кылдыр ажылдап турган.

Бир дугаар бижээн чогаалдары 1940-1941 чылдарда "Заря революции" деп сеткүүлге үнүп эгелээн.

Өөренип дооскан чери:
*1936 чылдың сентябрь 1-ден – 1938 чылдың март айга чедир Кызылдың өөредилге комбинадының партия салбыры.
*1941 чылдың сентябрь 1-ден – 1944 чылдың июль айга чедир [[Москва|Москваның]] чөөн чүк институдунуң тускай килдизи.
*1944 чылдың сентябрь 1-ден – 1945 чылдың май айга чедир Кызылдың совет партия школазы.
*1948 чылдын сентябрь айдан – 1951 чылдың июль айга чедир СЭКП-ның ТК-ниң Дээди партия школазы.

Ажылдап чораан чери:
*1938-1941 чылдарда Улуг-Хемниң Хенделге, Эжим, Дус-Даг эге школаларынга башкы.
*1945 чылдың апрель 15-тен – 1948 чылдың мартка чедир "Сылдысчыгаш" солуннуң редактору.
*1948 чылдың марттан – 1948 чылдың сентябрьга чедир "Тываның аныяктары" солуннуң редактору.
*1951 чылдың апрельден – 1953 чылдың августга чедир "Шын" солуннуң редактор оралакчызы.
*1956 чылдың ноябрь – 1959 чылдың майга чедир Тываның радиокомитединиң политиктиг дамчыдылгазының редактору.
*1959 чылдан – 1960 чылдар ажыга чедир "Шын" солуннуң редактор оралакчызы.

== Дөзүглел ==
*
*

[[Аңгылал: Тыва кижи]]
[[Аңгылал: Чогаалчы]]
