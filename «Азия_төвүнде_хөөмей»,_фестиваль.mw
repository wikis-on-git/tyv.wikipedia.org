'''«Азия төвүнде хөөмей»''' (2015ч 08а 10-14, Тыва, х. Кызыл) — 2015 чылда чарлаан Тыва Республика Баштыңының шаңналы дээш бүгү чоннар фестивалы.

== Хуусаа тургузуу ==
*2015ч 08а 10. 
#I фестивальдың байырлыг ажыдыышкыны – «Азия төвү» скульптура комплекизинге.
*2015ч 08а 11. 
#«Чаңгыстың күүселдези» номинацияга мөөрей – Чаңчылчаан тыва культура төвүнүң концерт залынга;
#«Амгы интерпретацияда хөөмей» номинацияга ансамбльдар мөөрейи – Улусчу чогаадылга бажыңының концерт залынга;
#«Хөөмейжиниң оваазынче» фестивальдың киржикчилериниң үнүүшкүнү;
#«Хөөмейжиниң оваазын» ыдыктаар езулал – «Алдын-Булак» этнокультура комплекизинге.
*2015ч 08а 12. 
#«Чаңгыстың күүселдези» номинацияга мөөрей – Чаңчылчаан тыва культура төвүнүң концерт залынга;
#«Амгы интерпретацияда хөөмей» номинацияга ансамбльдар мөөрейи – Улусчу чогаадылга бажыңының концерт залынга;
#Фестивальдың аалчыларынга болгаш киржикчилеринге Тыва национал оркестрниң концерти - Чаңчылчаан тыва культура төвүнүң концерт залынга.
*2015ч 08а 13. 
#«Чаңгыстың күүселдези» номинацияга мөөрей – Чаңчылчаан тыва культура төвүнүң концерт залынга;
#«Амгы интерпретацияда хөөмей» номинацияга ансамбльдар мөөрейи – Улусчу чогаадылга бажыңының концерт залынга;
#"Эгил, эжим, эгил!" шии – В. Көк-оол аттыг Национал хөгжүм-шии театрынга.
*2015ч 08а 14. 
#Парлалга-конференциязы
#Тыва Республиканың Баштыңының шаңналы дээш «Азия төвүнде хөөмей» I бүгү чоннар фестивалының байырлыг хаашкыны. Шаңналдар. #Фестивальдың тиилекчилериниң гала-концерти – В. Көк-оол аттыг Национал хөгжүм-шии театрынга.
#«Хөөмейниң XXI чүс чылда ыяңгызы» этно-дискотека – Арат шөлүнге.

== Тиилекчилер<ref>[http://vk.com/wall309581850_240 ВКонтактеде "Тыва Чазак" деп бөлүк]</ref> ==
*I бүгү-делегей «Азия төвүнде хөөмей» фестивалының Дээди үнелелин болгаш Тываның Баштыңының 500 муң рубль шаңналын [[Ооржак Ай-Хаан]] чаалап алган.
*Шаңналга төлептиг болган хөй санныг тиилекчилерниң аразындан Алтай Республикадан Алаш Топчин «Чаңчылчаан чаңгыстың күүселдези» номинацияга бирги чергениң лауреады болган. 
*Ансамбльдар аразынга хөөмейниң классиктиг күүселдезинге лауреаттың I чергезин «Алаш» бөлүү чаалап алган. 

=== Тускай шаңналдар ===
*'''«Хөөмейниң тулган күүседикчизи»''' - Чолдуг Куулар, 
*'''«Каргырааның тулган күүседикчизи»''' - Каң-Хүлер Саая
*'''«Эзеңгилээрниң тулган күүседикчизи»''' - Хеймер-оол Ховалыг, 
*'''«Сыгыттың тулган күүседикчизи»''' - Ачыты Салчак, 
*'''«Борбаңнадырның тулган күүседикчизи»''' - Амуердала Темирхуике (Кыдаттың Алтай-Урянхай) төлептиг болган. 

Эң-не солун '''«Хөөмей амгы үениң күүселдезинде»''' номинацияга «Дао Шын» бөлүү (Тыва) тиилээн, Алексей Ховалыг биле Микаэль Космос (Финляндия) ийиги, үшкү шаңналдыг тус черлерни ээлээн. 
*'''«Блюз сеткил хөөнү»''' тускай номинацияны АКШ-тан Д. Лимон биле С.Августуска тывыскан.

*Кыдаттан Сычин-Баатар, Япониядан «Бекурен» бөлүк тускай шаңналдарны алган. 
*«Айланыс» (Хакасия), «Алтай Кай» (Алтай Республика) ансамбльдарга, хөөмейжилер Талин Туяа (Кыдат), Гилям Солери Кортана (Испания) болгаш өске-даа күүседикчилерге дипломнарны болгаш акша шаңналдарын тывыскан.

== Демдеглелдер ==
*Шупту мөөрейлерже кирери хостуг. Чүгле гала-концертче кирери өртектиг болган.

== Дөзүк ==
#[http://vk.com/wall309581850_217 ВКонтактеде "Тыва Чазак" деп бөлүк]

[[Аңгылал: Уран чүүл]]
[[Аңгылал: Хөөмей]]
[[Аңгылал: Фестиваль]]
[[Аңгылал: Мөөрей]]
