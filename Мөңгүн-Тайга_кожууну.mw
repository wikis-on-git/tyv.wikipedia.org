[[File:Tyva Mogun-Tayginsky kozhuun.png|thumb|Мөңгүн-Тайга кожуун]]

'''Мөңгүн-Тайга кожууну''' —  [[Россия|Россия Федерациязында]] [[Тыва|Тыва Республиканың]] муниципалдыг кезээ.

Административтиг төвү — [[Мугур-Аксы суур|Мугур-Аксы]] суур.

Шөлү - 4414,20 км<sup>2</sup>. Чурттакчы чонунуң саны - 5972 кижи (2017). Национал тургузуу - тывалар. Шажынчы тургузуу - буддистер. Автомобильдиң кодунуң дугаары - 17. Куржаг шагы - MSK+4 (UTC+7).

== География ==
Мөңгүн-Тайга кожуун Тываның кыдыкы мурнуу-барыын чүгүнде турар. 

Кожууннуң девискээринде Тывада болгаш Мурнуу Сибирьде эң бедик даг — [[Мөңгүн-Тайга|Мөңгүн-Тайга]] (3970 м) бар. Ооң бажы меңгилер-биле шугланган. 

Кожууннуң девискээринде оон ыңай [[Хиндиктиг-Хөл|Хиндиктиг-Хөл]] деп эң  бедик дагларлыг хөл бар.  [[Мөген-Бүрен|Мөген-Бүрен]] —  эң улуг хем, ооң агымы Моолдуң девискээринде Ачит-Нуур деп хөлче агып кирген.

== Сумулар чизези ==
# Каргы сумузу, төп сууру [[Мугур-Аксы суур|Мугур-Аксы]];
# Мөген-Бүрен сумузу, төп сууру [[Кызыл-Хая]];
# Тоолайлыг сумузу, төп сууру [[Тоолайлыг]].

==== Тоолайлыг сумузу ====
Тоолайлыг сумузу, төп сууру Тоолайлыг. Ооң кыска төөгүзү. 1993 чылда өшкү болгаш сарлык өстүрери-биле "Тоолайлыг" деп колхоз тургустунган. 

2000 чылда колхозтуң девискээринге 14 кыштаг, 26 өг санатынып турган. 

2002 чылда суурга 20 олуттуг эге школа-интернат, 2003 чылда фельдшер-акушерлиг пункт болгаш көдээ клуву туттунган, 2005 чылда дизельдиг электри станциязы салдынган.

2005 чылда көдээ культура төвү чаартынган.

2006 чылда "Тоолайлыг" колхозтуң чурттакчылар чыыжынга Тыва Республиканың Мөңгүн-Тайга кожууннуң Тоолайлыг сумузун тургузарын шиитпирлээн. Ооң чурттакчы чонунуң саны 150 кижи болган, оларның аразында 23 пенсионер, 51 ажы-төл уруглар, 54 малчын бүрүткетинген. Шуптузу-ла тус чер чурттакчылары. 

'''Аңгы-аңгы үелерде сумуну даргалап чорааны:'''
* 2007-2012 чылдарда - Хомушку Эрес-оол Бады-Очурович,
* 2012-2015 чылдарда - Хертек Доруун-оол Дыртык-оолович,
* 2015-2017 чылдарда - Хертек Эрес Александрович,
* амгы үеде түр када - Прокудина Вера Юрьевна.

Мал ажыл-агый талазы-биле кол угландырышкын өшкү болгаш сарлык азыралдазын сайзырадыры. Ук девискээрге чурттап чораан чон төөгүзү-биле сарлык болгаш ангор өшкү азырап чораан. Суму девискээринде чүгле сарлык азырап турар 3 арат ажыл-агыйы бүдүрүлге бар. Ниитизи-биле мал саны: өшкү-хой 5860 баш, сарлык-инек 568 баш, аъттар 51 баш. 

Сөөлгү 5 чыл тургузунда мал бажы көвүдээни бүрүткетинген. Тоолайлыг сумузу Мөнгүн-Тайга кожууннуң соңгу-чөөн чүк талазында чыдар. Цаган-Шибэту болгаш Биче-Кожай сыннарының соңгу-чөөн чүк ийинде, Барлык хемниң шынаазында тургустунган. Тоолайлыг сумудан Эрги-Барлык сумуга чедир 60 км, Арзайты хемге чедир 8 км (Мугур-Аксы - Хандагайты чер оруу). Ол географтыг объектиниң шөлү 7,85 га.

== Үндезини ==
# [http://minjust.tuva.ru/msu/27/ Тыва чуртунда кожууннар болгаш сумулар чизези.]
# [http://gov.tuva.ru/region/msu/770/ Мөңгүн-Тайга кожууну Тыва Республика чазааның сайтызында.]
# Тыва Республиканың Күрүне архивиниң сайтызында.

{{Тыва Республика}}

[[Аңгылал:Кожуун|М]]
