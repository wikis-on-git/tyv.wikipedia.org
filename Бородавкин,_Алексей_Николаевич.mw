'''Алексей Николаевич Бородавкин''' ({{lang-ru|Алексе́й Никола́евич Борода́вкин; 1950 чылдың 12 айның 10-да төрүттүнген}}) – [[Россия|россий]] дипломат. Онза болгаш бүрүн эргелиг элчин (2004).

== Намдары ==
1973 чылда [[ССРЭ|ССРЭ-ниң]] Даштыкы херектер яамызының [[Москва|Москваның]] делегей харылзааларының күрүне институдун дооскан. [[Англи дыл|Англи]] биле кыдат дылдарны билир.
*1973—1975 чылдарда — [[ССРЭ|ССРЭ-ниң]] Чепсектиг күштеринге шериг албан-хүлээлгезин эрттирген. 
Дипломатия албанынга 1975 чылдан эгелеп ажылдай берген. Төп аппаратка-даа, даштыкыга-даа аңгы-аңгы дипломаттыг албан-дужаалдарны ээлеп турган (Тайланд, Словакия, Австрия).
*1993—1997 чылдарда — Россия Федерациязының Тайланд Хааныг күрүнезинде Элчин чериниң чөвүлекчизи, чөвүлекчи-төлээлекчизи, а оон аңгыда Азия, Оожум океанга дээш экономиктиг болгаш социал комиссияның чанында Россия Федерациязының Доктаамал Төлээлекчизиниң оралакчызы. 
*1998—1999 чылдарда — [[Россия|Россия Федерациязының]] Даштыкы херектер яамызының Хамаарышпас Күрүнелер Дем каттыжылгазында чурттарның бирги департаментизиниң директорунуң оралакчызы. 
*1999—2002 чылдарда —  [[Россия|Россия Федерациязының]] Даштыкы херектер яамызының Хамаарышпас Күрүнелер Дем каттыжылгазында чурттарның дөрткү департаментизиниң директору.
*2002 чылдың 8 айның 14-тен 2004 чылдың 4 айның 9-ка чедир — Россия Федерациязының Словак Республикада Онза болгаш Бүрүн эргелиг Элчини.
*2004 чылдың 4 айның 9-тан 2008 чылдың 3 айның 26-га чедир — Австрияның Вена хоорайда Европаның айыыл чок чоруу болгаш кады ажылдажылгазының организациязының чанында Россия Федерациязының Доктаамал төлээлекчизи.
*2008 чылдың 3 айның 26-дан 2011 чылдың 12 айның 5-ке чедир — [[Россия|Россия Федерациязының]] Даштыкы херектер яамызының сайыдының оралакчызы. 
*2011 чылдың 12 айның 5-тен 2018 чылдың 1 айның 31-ге чедир — Женевада Каттышкан Нациялар Организациязының салбыры дээш, оон-даа өске делегей организацияларының болгаш Женевада Чепсеглениишкинни дүжүрер талазы-биле конференцияның чанында Россия Федерациязының Доктаамал төлээлекчизи.
*2018 чылдың 2 айның 7-ден эгелеп — Россия Федерациязының Казахстан Республиказында Онза болгаш Бүрүн эргелиг Элчини.

== Өг-бүлези ==
Өглүг. Үш улуг оолдуг, уйнуктары үш оол, бир кыс бар.

== Шаңналдары ==
* Россия Федерациязының Президентизиниң өөрүп четтириишкини (1999 чылдың 12 айның 27-де) — ''Хамаарышпас Күрүнелерниң Дем каттыжылгазының удуртукчу органнарының хуралдарын белеткеп эрттиргенинге идепкейлиг киришкени дээш''
* Найырал ордени (2002 чылдың 9 айның 21-де) — ''хөй чылдар иштинде үре-түңнелдиг ажылдааны болгаш Россия Федерациязының даштыкы политиказының курузун боттандырарынга идепкейлиг киришкени дээш''
* Хүндүлел ордени (2008 чылдың 6 айның 3-те) — ''Россия Федерациязының даштыкы политиказының курузун боттандырарынга киирген улуг үлүү дээш''
* IV чаданың «Ада-чурттуң мурнунга ачы-хавыяазы дээш» ордени (2015 чылдың 5 айның 25-те) — ''Россия Федерациязының даштыкы политиказының курузун боттандырарынга киирген улуг үлүү болгаш хөй чылдар иштинде кызымаа-биле ажылдааны  дээш''

== Дипломаттыг ат-дужаалы ==
*2-ги чергениң Онза болгаш Бүрүн эргелиг Төлээлекчизи (1996 чылдың 9 айның 18-те)
*1-ги чергениң Онза болгаш Бүрүн эргелиг Төлээлекчизи (2002 чылдың 1 айның 15-те)
*Онза болгаш Бүрүн эргелиг Элчин (2004 чылдың 9 айның 28-те)
