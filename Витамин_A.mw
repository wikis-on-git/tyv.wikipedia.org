[[File:All-trans-Retinol2.svg|thumb|500px|Витамин А]]

'''ВИТАМИН А''' — бойдуста нептереңгей. Ол балык үзүнде, баарда, сүт аймаанын   [[чемнерин]]де,   [[морковь]]та, [[помидор]]да, [[шагар-оът]]та, [[щавель]]де, [[ногаан кулча]]да, [[абрикос]]та, [[чыжыргана]]да, [[ыт-кадын]]да дээш өске-даа кат аймаанда хөй. Ол витамин чок азы ол чедишпес болза, мага-ботка чем солчуушкуну өскерлип, өзүп турар организм ара доктаап өспестеп, арып баксыраар, [[нерви система]]зының,   иштики   бестерниң ажылы өскерлир, кижиниң кежи кагжап, дырыжып, тоглап, кижиир апаар болгаш халдавырлыг аарыгларга, даштыкы бойдустуң дээшкиннеринге шыдамыгы, удурланыр шынары кудулаар. Витамин А-ның мага-ботка чедишпезин көргүзүп турар аарыгның демдектери; кежээ имиртиңде карак көзүлбестеп, карактың имиртиңде көскүзү чок болуп чидер аарыг болур.
== Дөзү ==
# Доржу Көк-оолович Куулар, Тана Монгушевна Куулар - "ЛЕКАРСТВЕННЫЕ РАСТЕНИЯ В ТУВЕ"

[[Аңгылал:!Main category|В]]
[[Аңгылал:Биология|В]]
[[Аңгылал:Ниитилел|В]]
