'''Чечен-оол Алексеевич Монгуш''' ''(май 28, 1972 — июнь 9, 2013)'' — хостуг хүреш хүрежир тыва мөге. 

[[Тыва Автономнуг Совет Социалистиг Республика|Тыва АССР]]-ниң [[Чөөн-Хемчик кожуун|Чөөн-Хемчик]] кожууннуң [[Чадаана]] хоорайынга 1972 чылдың май 28-те төрүттүнген. 1986 чылда Красноярскының дээди спортчу мергежил школазынче Дмитрий Миндиашвилиниң бөлүүнче кирген болган. 52 кг чедир деңзилиг аңгылалга киржип турган. 1984 чылда ол Россияның элээдилер аразынга шүүлгезинге тиилеп алган, 1989 чылда Европаның элээдилер чемпионадынга тиилээн. 1990 чылдан эгелеп Тыва Республиканың күш-культура, спорт болгаш туризм талазы-биле күрүне комитединиң инструктору-спортсмени. 

ССРЭ-ниң болгаш Европаның аныяктар аразынга чемпиону деп хүндүлүг атты 1991 чылда чаалап алган. Ол тыва спортчулардан эң-не баштай Олимпий оюннарынга киришкен спортчу. Американың Атланта хоорайынга 1996 чылда болуп эрткен XXVI Олимпий оюннарынга киришкеш, дөрткү черге төлептиг болган. Делегей чергелиг спорт мастери, «Шылгараңгай күш-ажыл дээш» деп медаль-биле шаңнаткан. Ооң адын «Тываның XX чүс чылда алдарлыг кижилери» деп Күрүне номунче киирген. Спортчу ажылын дооскаш Кызылдың спортшколазынга хостуг хүрештиң тренери болуп ажылдай берген.

2013 чылдың июнь 9-та тыва хүрешке судьялаан соонда хенертен читкен. Июнь 18-те ооң мөчүзүн Кызылдан 30 км черде аргага эндеп-күчүлеп турган демдектерлиг тыпкан. 

== Дөc ==
* [http://www.sports-reference.com/olympics/athletes/mo/chechen-ool-mongush-1.html Чечен-оол Моңгуш]
* [http://itar-tass.com/sport/622807 В Туве простились с известным борцом Чечен-оол Монгушем] – itar-tass.com


{{stub-meta}}

[[Category:!Main category|М]]
[[Category:Тыва|М]]
[[Category:Спортчу|М]]
