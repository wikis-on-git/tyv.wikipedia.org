[[File:5thDalaiLama.jpg|thumb|5ки Далай лама]]
[[File:NgawangLozangGyatso.jpg|thumb|Гял-ва Нган-ванг Лов-занг Гяа-цо]]
[[File:5th Dalai Lama having an audience with Shunzhi.gif|thumb|5ки Далай лама Шунджи-биле]]
[[File:1291430-1- Tibetan Legal Document 5th Dalai Lama Dieter Schuh.jpg|thumb|5ки Далай ламаның Төвүт күрүне документизи]]
[[File:Museum of Ethnology Vienna 002.JPG|thumb|5ки Далай ламаның дүрзүзү. Моол, 19кү чүс-чыл. Ам ол Вена хоорайның этнология музейинде]]

<center> [[File:DharmaWheelGIF.gif|30px]] '''Беш дугаар Далай лама Гял-ва Нган-ванг Лов-занг Гяа-цо.''' [[File:DharmaWheelGIF.gif|30px]] </center>

: Беш дугаар Далай лама Гял-ва Нган-ванг Лов-занг Гяа-цо азы Агваан Лувсанжамц [[1617 чыл|1617 чылда]] төрүттүнген. Бо кижи А-Бо-чэньбо ийикпе, Аугаа беш дугаар деп ат-биле хөйге алдар сураглыг чораан кижи. Беш дугаар Далай ламаны Банчын лама номга өөредип кижизиткен. Индияда турар төвүттерниң бижээни ёзугаар алырга, беш дугаар Далай лама Ландарма хаанның үезинде тарай берген үш можуну каттыштырып, төөгү болгаш Индияның шүлүк чогаалының талазы-биле канчаар-даа аажок улуг ажылды кылып, төп Азияның политиктиг бодалын өскертип чаартырынга үлүг-хуузун киирген кижи. Ынчалза-даа эртемден Цыбиковтуң демдеглээнин көөр болза, Бирээвен хиит дээрге, төвүт хииттерниң эң улуу,ооң камбызы Далай ламаларның соңгу овур-хевиринге тодарап келген болза-даа, бүгү [[Төвүт|Төвүттүң]] политиктиг ажыл херээнге онзагай хүлээлгени күүсетпээн чүве-дир. Ол үеде Төвүт чазак чагырга талазы-биле үүрмектелип сандараан, олар аразында өжээннежип, хербележип турган. Мындыг байдалды хайгаарап билип турган Далай Лама Гуш хаанны Төвүтке чедип келирин чалаан. Гуш хаан дээрге, хушуут ноян Хонгор хаанның алды оглунуң дөрт дугаары Турул Байхур болган. [[1582 чыл|1582 чылда]] төрүттүнген, чоокта чаа ойраттар биле калгаларның маргылдаазын бир удаа үзүп,  Гуш хаан деп шоланы четтирген турган. 

Гуш хаан Хөх-нуурну (Көк-хөлдү) 1637 чылда эжелеп ап, үш чыл тулушкаш, Шигацеге тиилеп үнүп, төвүт чуртунга эрге-шөлээни доктааткан. Мооң-биле Гуш хаан сарыг шажынны камгалап, беш дугаар Далай ламаның туружун быжыглап берген. Бо үеде Төвүттүң мурнуу кезээнге Кыдаттың салдары нептерээн турган. Мону хайгааравышаан, [[1652 чыл|1652 чылда]] беш дугаар Далай лама Чин улустуң эжен хаанның чалалгазы-биле Пекинче аалдап четкен. Далай ламаның Ботала дээр азы Будлан дээр ордузун тургускан. Бо ордунуң тудуу барык дооступ турда ооң Дээрже чайылганын төвүттер үш чыл дургузунда чажырганнар. Бо үеде болза, Төвүттүң төөгүзүнде элээн берге чарбыктыг үе турган. Мону аңгы шинчилеп бижиир болза, база-ла солун болур ийиик. Беш дугаар Далай лама 1682 чылда Дээрже чайылган.

[[File:Lozang Gyatso.jpg|thumb|Лов-занг Гяа-цо]]

== Дөзү ==
# " '''К.К.Кудажы, Ю.Ш.Кюнзегеш'''. ''Улуг-Хем: Тыва чогаалчыларның сеткүүлү 5-6. Доржготов "Судур"''. 1993чыл."




{{Template:Далай ламалар}}

[[Category:!Main category|Б]]
[[Category:Сарыг шажын|Б]]
[[Category:Чүдүлге|Б]]


[[ar:لوزانغ غياتسو]]
[[bo:ངག་དབང་བློ་བཟང་རྒྱ་མཚོ་]]
[[co:Lozang Gyatso]]
[[cs:Ngawang Lozang Gjamccho]]
[[de:Ngawang Lobsang Gyatsho]]
[[en:5th Dalai Lama]]
[[es:Ngawang Lobsang Gyatso]]
[[et:Lozang Gyatso]]
[[eu:Ngawang Lobsang Gyatso]]
[[fr:Lobsang Gyatso]]
[[it:Lozang Gyatso]]
[[ja:ダライ・ラマ5世]]
[[mk:Лозанг Гјацо]]
[[nl:Ngawang Lobsang Gyatso]]
[[pt:Lobsang Gyatso]]
[[ru:Далай-лама V]]
[[sk:Ngawang Lozang Gjamccho]]
[[sv:Ngawang Lobsang Gyatso]]
[[tl:Ikalimang Dalai Lama ng Tibet]]
[[vi:La-bốc-tạng Gia-mục-thố]]
[[zh:第五世达赖喇嘛]]
