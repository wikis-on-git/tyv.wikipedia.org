[[File:Арапчор-Алексей.jpg|thumb|180px|А.Д.Арапчор]]

'''Алексей Дүгерович Арапчор''' ''(октябрь 8, 1925 төр.)'' — тыва шүлүкчү, фольклор чыыкчызы. РСФСР-ниң школаларының алдарлыг башкызы. [[ТЧЭ|Тыва Республиканың Чогаалчылар эвилелиниң]] кежигүнү чораан.

==Намдары== 
А.Д. Арапчор 1925 чылдың октябрь 8-те [[Тыва Арат Республика|Тыва Арат Республиканың]] [[Таңды кожуун|Таңды]] кожууннуң [[Межегей|Межегейде]] Эртине-Булакка төрүттүнген. Бижик бөлгүмүнден эгелээш, [[Бай-Хаак|Бай-Хаактың]], [[Кызыл|Кызылдың]] 2 дугаар школаларынга, башкының түр курузун болгаш Кызылда күрүнениң башкы институдун дооскан. 

1942 чылдан тура [[Сүт-Хөл кожуун|Сүт-Хөлдүң]] [[Кызыл-Тайга (суур)|Кызыл-Тайгадан]] эгелээш [[Эрзин кожуун|Эрзинниң]] шупту суурларынга 20 чыл иштинде башкылап, школа директорлаан. [[Туран|Туранның]] 1, 2 дугаар школаларынга 18 чыл ажылдаан. «[[Шын (солун)|Шын]]» солуннуң культура килдизинге, 1986-1994 чылдарда ТДЛТЭШИ фольклор секторунга ажылдаан. 

Чогаал ажылынче 1943 чылда кирген. Шүлүкчү [[Сергей Пюрбю|С.Пюрбюнуң]] өөреникчилериниң бирээзи. Ол «Кадарчының ыры», «Сеткилдиң ыры» дээш өске-даа номнарны бижээн. Школаларга башкылап тургаш улустуң аас чогаалын чыып эгелээн болгаш «Тыва улустуң мифтери болгаш тоолчургу чугаалары» деп номну 1995 чылда чырыкче үндүрген. Ооң шүлүктери «Крестьянка», «Семья и школа» сеткүүлдерге парлаттынган болгаш орус, моол, казах, якут дылдарже очулдуртунган. Ооң 70 ажыг шүлүктеринге композиторлар [[Виктор Көк-оол|В.Көк-оол]], А.Чыргал-оол, [[Ростислав Кенденбиль|Р.Кенденбиль]], Д.Хүреш-оол, В.Тока, Х.Чүлдүм-Сүрүң, Б.Чамбыт, Б.Кенеш, Б.Каадыр-оол, А.Йомужап ырларны чогааткан.

==Номнары==
# Кадарчының ыры (1964)
# Сеткилдиң ыры (1967)
# Идегелдиң отчугажы (1971)
# Өшпес оттар (1975)
# Хайгаарал (1981)
# Эр салым (1991)
# Тыва улустуң мифтери болгаш тоолчургу чугаалары (1995)
# Чүректе идегел (1998)

==Дөстер==
* «Тываның чогаалчылары / Писатели Тувы» 2000 чылда үнген ном
* Литературы народов России: XX в.: словарь / Н. С. Надъярных. — М.: Наука, 2005. — С. 290. — 365 с. — 1100 экз. — ISBN 5-02-010208-3


{{stub-meta}}

[[Аңгылал:!Main category]]
[[Аңгылал:Тыва]]
[[Аңгылал:Чогаалчы]]
