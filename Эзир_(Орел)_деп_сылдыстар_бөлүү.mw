== Эзир (Орел) деп сылдыстар бөлүүнүң туружу болгаш сылдыстары ==
[[Лира деп сылдыстар бөлүү|Лира]] биле [[Куу (Лебедь) деп сылдыстар бөлүү|Куу]] деп сылдыстар бөлүктериниң мурнуу талазында '''Эзир деп сылдыстар бөлүү''' бар. '''Вега''', '''Денеб''' база ол сылдыстар бөлүүнүң α (альфа) сылдызы '''Альтаирни''' барымдаалап ук сылдыстар бөлүүн тып ап болур. Бо үстүнде адаан үш сылдыстар чидиг булуңу-биле мурнуу чүкче көрүнген барык-ла дең талалыг үш-булуңчукту тургузуп турар. '''Эзир деп сылдыстар бөлүүнде''' 75 хире сылдыстар бар. Оларның эң чырыы - '''Альтаир'''. Ооң чырыы [[Сылдыстарның хемчээли|0,9 сылдыс хемчээлинге]] дең. Ортумак чырык элээн каш сылдыстар бар: γ (гамма) (2,8), ζ (дзета) (3,0), υ (ипсилон) (3,4) болгаш λ (лямбда) (3,6). Арткан сылдыстары оон-даа кошкак.[[File:Эзир (Орел) деп сылдыстар бөлүү.gif|thumb|Эзир (Орел) деп сылдыстар бөлүү]]
<br />
== Альтаир сылдыс ==
'''Альтаирниң''' үстүнде - γ (гамма), а адаанда - β (бета) сылдыстар оортан чаңгыс аай ыракта турарлар. Ону ол сылдыстар барымдаалап тып ап болр. Ол ийи сылдыстарның чырыының хемчээли 3,9 сылдыс чырыының хемчээлинге дең.
<br />
'''Альтаир''' масса болгаш объем талазы-биле [[Хүн (сылдыс)|Хүнден]] элээн улуг, изии оон артык - 8500°. '''Эзир деп сылдыстар бөлүүнде''' η (эта) сылдыс үргүлчү өскерлип турар. Ооң өскерлиишкини 7 хонук 4 шак 14 минута 20 секунда болгаш-ла солчуп турар. Ол үеде ооң чырыы 3,7 сылдыс хемчээлинден 4,4 сылдыс хемчээлинге четкилээр.
<br />
== Дөзү ==
# Сат М.С. Шелк невытканный (Тии чок торгу). Рассказы по астрономии. - Кызыл: Тувинское книжное издательство, 1983. - 152 с.


[[Аңгылал:!Main category|Э]]
[[Аңгылал:Астрономия|Э]]
[[Аңгылал:Сылдыстар|Э]]
