[[File:Ethanol-2D-flat.svg|thumb|200px|right|Этилдиг спирттиң структурлуг формулазы]]
[[File:Ethanol-3D-vdW.png|thumb|200px|right|Этилдиг спирттиң молекулазының 3 хемчээлдиг модели]]
'''Этанол''' (''этаноол'', этилдиг спирт, спирт) — спирттер клазынга хамааржыр бүдүмел. Формулазы C<sub>2</sub>H<sub>5</sub>OH. Өң чок, тускай чыттыг болгаш ажыг амданныг суук чүүл. Хайныышкынының температуразы 78,4 °C, [[сырыйы]] (20 °C) 789,3 кг/м<sup>3</sup>. [[Суг]], [[спирттер]], [[эфирлер]] болгаш [[хлороформ]]-биле холужары эки<ref name="ethanol">[https://bigenc.ru/chemistry/text/4916862 Большая российская энциклопедия]</ref>.

[[Спирттиг суксуннар|Спирттиг суксуннарның]] кол бүдүмели. Кижиниң [[централдыг нервилиг система]]зынче салдар чедирер [[психоактивтиг бүдүмел]] ([[Депрессанттар|депрессант]]) болуп турар<ref>{{статья |заглавие=Alcohol, neurotransmitter systems, and behavior |издание=The Journal of general psychology |том=133 |страницы=329 |pmid=17128954 |номер=4 |язык=und |автор=Chastain G. |год=2006}}</ref>.

== Үндүрери ==
Этилдиг спиртти 2 кол арга-биле үндүрер: микробиологтуг (чижээ, [[Арага|хойтпак тигери]]) биле синтетиктиг ([[этилен]]ни гидратациялаары) арга.

=== Спирттиг ажыышкын ===
[[Углеводтар]]лыг органиктиг продуктуларны [[дрожжи]] азы [[бактериялар]] дузазы-биле [[ажыышкын|ажыдарының]] шаандан тура ажыглаттынып келген аргазы. [[Виноград]], янзы-бүрү [[кат-чимис]], [[сүт]]тен кылган [[аъш-чем]], [[картофель]], [[рис]], [[кукуруза]] ажыглаттынар. Реакцияның бөдүүнчүттүнген схемазы:

: <chem>C6H12O6 -> 2 C2H5OH + 2 CO2</chem>.

=== Этиленниң гидратациязы ===
[[Химиктиг үлетпүр|Үлетпүрде]] ажыглаттынып турар арга. [[Гидратация]] — бүдүмелди суг-биле каттыштырар реакция. Бо аргада этиленни ийи схема-биле гидратациялап болур:
* 300 °C температурага биле 7 МПа [[базыышкын]]га дорт гидратация, катализатор кылдыр [[ортофосфорлуг кислота]] ажыглаттынып турар:
: <chem>CH2=CH2 + H2O -> C2H5OH</chem>;
* [[Күгүрлүг кислота]] эфири таварыштыр арга, эфирни улаштыр 80—90 °C-ка гидратациялаары:
: <chem>CH2=CH2 + H2SO4 -> CH3CH2OSO2OH</chem>,
: <chem>CH3CH2OSO2OH + H2O -> CH3CH2OH + H2SO4</chem>.

Үнүп келген продукт спирт биле янзы-бүрү бүдүмелдерниң холуксаазы болуп турар. Спиртти улаштыр үлетпүрге азы фармацевтикага ажыглаарда ону арыглаары чугула. [[Дистилляция]] дузазы-биле (''аңгы температураларга'' хайныр суук бүдүмелдерни бусталдырып аңгылап тургаш) 95,6 % арыг этанол үндүрүп болур.

== Физиктиг шынарлар ==
[[Нормалыг байдалдар]]га (20 °C, 101325 Па (бир атмосфера)) — өң чок, бусталыычал, шимченгир, онза чыттыг болгаш ажыг амданныг суук чүүл. Сугдан чиик ([[сырыйы]] 789,3 кг/м<sup>3</sup>). Эриир (доңар) температуразы -114,15 °C, хайныр температуразы 78,39 °C. Молекулярлыг массазы 46,069 а.е.м ({{lang-ru|атомная единица массы}}). [[Суг]], [[глицерин]], [[диэтилдиг эфир]], [[метанол]], [[уксустуг кислота]], [[хлороформ]]-биле холужуп болур<ref name="properties">[http://www.chemport.ru/chemical_substance_3.html Этилдиг спирттиң физиктиг болгаш химиктиг шынарлары]</ref>.

== Химиктиг шынарлар ==
[[Файл:Ethanol CPK ani.gif|thumb|150px|right|Этанолдуң молекулазының 3 хемчээлдиг моделиниң анимациязы]]
[[File:Spiritusflamme mit spektrum.png|thumb|150px|upright|Этанолдуң кывары болгаш ооң одунуң спектири]]
Кывар. Кислород чедерде [[углекислоталыг хей]] биле [[суг]] үндүрүп, чырык көк от-биле кывар:

: <chem>C2H5OH + 3 O2 -> 2 CO2 + 3 H2O</chem>.

Тускай байдалдарга оксидацияны долу эвес кылдыр чорудуп, [[уксустуг кислота]] азы [[ацетальдегид]]че шилчидип болур:

: <chem>3 C2H5OH + K2Cr2O7 + 4 H2SO4 -> 3 CH3CHO + K2SO4 + Cr2(SO4)3 + 7 H2O</chem>.

Кислоталар ролюн база ойнап болур. Натрий, калий чижектиг металдар-биле реакцияже кирип, [[этилаттар]] дээр [[дустар]] тургузар:

: <chem>2 C2H5OH + 2 K -> 2 C2H5OK + H2</chem>,
: <chem>C2H5OH + NaH -> C2H5ONa + H2</chem>.

[[Нарын эфирлер]] тургузуп, [[карбоннуг кислоталар]] азы чамдык кислородтуг [[Кислоталар#Кислоталарның_классификациязы|органиктиг эвес кислоталар]]-биле реакциялап болур:

: <chem>C2H5OH + RCOOH -> RCOOC2H5 + H2O</chem>,
: <chem>C2H5OH + HNO2 -> C2H5ONO + H2O</chem>.

== Ажыглаашкын ==
=== Химия үлетпүрү ===
* хөй санныг органиктиг бүдүмелдер ([[диэтилдиг эфир]], [[хлороформ]], [[уксустуг кислота]], [[ацетальдегид]], [[этилацетат]], [[этиламин]]) үндүрерде ажыглаар бүдүмел<ref name="properties1">[http://www.chemport.ru/data/chemipedia/article_6530.html Chemport.ru Этиловый спирт]</ref>;
* [[дозу]], [[будук]] бүдүрерде ажыглаар [[эзилдирикчи]];
* антифризтерниң компонентизи.

=== Эмнелге ===
[[Файл:Ethanol antiseptic.jpg|thumb|150px|Эмнелгеде этилдиг спирт [[эзилдирикчи]], экстрагент болгаш [[антисептик]] кылдыр ажыглаттынып турар]]
* антисептиктиг шынарлыг<ref>{{cite journal |last1=Pohorecky |first1=Larissa A. |last2=Brick |first2=John |title=Pharmacology of ethanol |journal=Pharmacology & Therapeutics |date=January 1988 |volume=36 |issue=2–3 |pages=335–427 |pmid=3279433 }}</ref>;
* [[изопропилдиг спирт]] азы [[этиленгликоль|этиленгликольдуң]] антидоду (хораннаныышкын удур эм)<ref>{{cite journal|last1=Scalley|first1=Robert | name-list-format = vanc |title=Treatment of Ethylene Glycol Poisoning|journal=American Family Physician|date=September 2002|volume=66|issue=5|pages=807–813|pmid=12322772 |url=https://www.aafp.org/afp/2002/0901/p807.html|access-date=15 January 2018}}</ref>;
* [[Метанол|метилдиг спирттиң]] антидоду: метанол организимче кирген соонда, үезинде (дораан-на) кирген этилдиг спирт метанолдуң хоранныг [[метаболизм|метаболиттериниң]] ([[формальдегид]], [[метанныг кислота|метанныг кислотаның]]) концентрациязын эвээжедир<ref>{{книга|автор = Flomenbaum, Goldfrank et al.|заглавие = Goldfrank's Toxicologic Emergencies. 8th Edition|ссылка=https://books.google.ru/books?id=cvJuLqBxGUcC&lpg=PP1&pg=PP1#v=onepage&q=&f=false|год = 2006|издательство = McGraw Hill|страниц = 2170|isbn = 0071437630|страницы=1465}}</ref>;
* [[эм]]нер эзилдирикчизи;
* ниити анастезия кылырда ажыглаар.

=== Аъш-чем үлетпүрү ===
Суг-биле кады [[Спирттиг суксуннар|спирттиг суксуннарның]] кол компонентизи болуп турар. Оон аңгыда этанол ажыышкын аргазы-биле үнүп турар спирт чок кылдыр билдингир [[суксун]]нарда (кефир, [[хойтпак]], квас, [[хымыс]], алкоголь чок пивода) база бар (концентрациязы улуг эвес).

=== Кывар чүүл ===
Этанол янзы-бүрү бажыңга ажыглаар азы лабораторлуг изидер херескелдерден эгелээш [[иштики кывыышкын хөделдирикчизи|иштики кывыышкын хөделдирикчилери]] болгаш [[ракета хөделдирикчизи|ракета хөделдирикчилеринге]] [[оттулар чүүл]] кылдыр ажыглаттынып болур.

== Кижиниң организминге салдары ==
Этанол [[суг]] болгаш [[үстер]]-биле [[эзинди]]лер тургузуп шыдаар, ынчангаш организимге сөөлгү эвес рольду ойнап турар. Глюкозаның метаболиди болгаш, кадык кижиниң ханында 0,01 %-га чедир этанол бар болуп болур<ref name="Дубынин">''Вячеслав Дубынин.'' [https://postnauka.ru/video/70616 Мозг и алкоголь]. — Постнаука. 8 декабря 2016 г. — ИД «ПостНаука»</ref>.

Этанолдуң кол метаболиди — [[ацетальдегид]] — хоранныг, мутагенниг (мутация, өскерлиишкин тывылдырар) болгаш канцерогенниг (рак тывылдырар)<ref>Chemical Summary For Acetaldehyde, US Environmental Protection Agency</ref> шынарлыг. Ацетальдегид [[Дезоксирибонуклеинниг кислота|ДНК]] үрээр<ref name=ist-world>{{статья |заглавие=DNA and chromosome damage induced by acetaldehyde in human lymphocytes in vitro |издание={{Нп3|Annals of the New York Academy of Sciences|Ann N Y Acad Sci||Annals of the New York Academy of Sciences}} |том=534 |страницы=369—376 |pmid=3389666 |язык=en |тип=journal |автор=Lambert B., He S. M. |год=1988}}</ref>.

Этанолдуң салдары үр үе иштинде уламчылаар болза, баар циррозу<ref>''Садовникова И. И.'' [https://www.rmj.ru/articles/bolezni_organov_pishchevareniya/Cirrozy_pecheni_Voprosy_etiologii_patogeneza_kliniki_diagnostiki_lecheniya/ Циррозы печени. Вопросы этиологии, патогенеза, клиники, диагностики, лечения] // «Русский медицинский журнал». — 2003. — Т. 5. — № 2.</ref>, [[гастрит]]<ref>{{статья 
| автор         = Park CW, Kim A, Cha SW, Jung SH, Yang HW, Lee YJ, Lee HIe, Kim SH, Kim YH
| заглавие      = A case of phlegmonous gastritis associated with marked gastric distension
| ссылка        = https://www.ncbi.nlm.nih.gov/pubmed/
| язык          = английский
| издание       = PMID 20981225 
| место         = Division of Gastroenterology, Department of Internal Medicine, Eulji University Hospital, Eulji University College of Medicine, Daejeon, Korea.
| год           = 2010 
| issn          = 18385738
}}
</ref>, ижин язвазы<ref>{{статья 
| автор         = Murakami K, Okimoto T, Kodama M, Tanahashi J, Mizukami K, Shuto M, Abe H, Arita T, Fujioka T. 
| заглавие      = Comparison of the efficacy of irsogladine maleate and famotidine for the healing of gastric ulcers after Helicobacter pylori eradication therapy: a randomized, controlled, prospective study
| ссылка        = https://www.ncbi.nlm.nih.gov/pubmed/
| язык          = английский
| издание       = PMID 21073372
| место         = Department of Gastroenterology, Faculty of Medicine, Oita University, Oita, Japan.
| год           = 2010
| issn          = 18385738
}}
</ref>, эмиг рагы<ref>{{статья|автор=Singletary K. W., Gapstur S. M.|заглавие=Alcohol and breast cancer: review of epidemiologic and experimental evidence and potential mechanisms|ссылка=|язык=en|издание=J. Amed. Med. Assoc|тип=|год=2001|том=286|номер=17|страницы=2143—2151|doi=|issn=}}</ref><ref>{{статья|автор=Allen N. E., Beral V., Casabonne D., Kan S. W., Reeves G. K., Brown A., Green J.|заглавие=Moderate alcohol intake and cancer incidence in women|ссылка=|язык=en|издание=J. Natl. Cancer Inst |тип=|год=2009|том=101|номер=5|страницы=296—305|doi=|issn=}}</ref>, ижин рагы<ref>{{статья 
| автор         = Ott JJ, Ullrich A, Mascarenhas M, Stevens GA.
| заглавие      = Global cancer incidence and mortality caused by behavior and infection
| ссылка        =  https://www.ncbi.nlm.nih.gov/pubmed/20935133
| язык          = английский
| издание       = PMID 20935133
| место         = World Health Organization, 20 Avenue Appia, 1211 Geneva 27, Switzerland
| год           = 2010
| issn          = 20935133
}}
</ref> кызыл-өөш рагы<ref>{{статья 
| автор         = Olokoba AB, Obateru OA.
| заглавие      = Oesophageal carcinoma--a report of two cases and review of literature
| ссылка        = https://www.ncbi.nlm.nih.gov/pubmed/20836328 
| язык          = английский
| издание       = PMID 20836328
| место         = Gastroenterology Unit, Department of Medicine, University of Ilorin Teaching Hospital, Ilorin, Nigeria.
| год           = 2009
| issn          = 20836328 
}}
</ref> (этанол канцероген болуп турар<ref>[http://www.cancer.org/cancer/cancercauses/othercarcinogens/generalinformationaboutcarcinogens/known-and-probable-human-carcinogens Known and Probable Human Carcinogens<!-- Заголовок добавлен ботом -->]</ref>) болгаш [[инсульт]] <ref>{{статья|автор=Reynolds K., Lewis B., Nolen J. D., Kinney G. L., Sathya B., He J.|заглавие=Alcohol consumption and risk of stroke: a meta-analysis|ссылка=|язык=en|издание=J. Amer. Med. Assoc|тип=|год=2003|том=289|номер=5|страницы=579—588|doi=|issn=}}</ref> ышкаш [[аарыг]]лар тывылдырар. Нервилиг системазы аномалиялыг уругнуң төрүттүнериниң рискизи улгадыр, (уругнуң) өзүлдези саадап болур<ref>{{статья|автор=Sokol R. J., Clarren S. K.|заглавие=Guidelines for use of terminology describing the impact of prenatal alcohol on the offspring|ссылка=|язык=en|издание=Alcohol Clin. Exp. Res|тип=|год=1989|том=13|номер=4|страницы=597—598|doi=|issn=}}</ref>.

== Этилдиг спирттиң хевирлери ==
* Ректификат — [[ректификация]] аргазы-биле арыглаан спирт, [[Эзиндиниң концентрациязы|массалыг үлүү]] 95,57 %;
* Абсолюттуг спирт — спирттиң массалыг үлүү >99,9%.

== Улаштыр ==
* [[Спирттер]]
* [[Арага]]

== Тайылбыр ==
[[Аңгылал:Химия|Э]]
