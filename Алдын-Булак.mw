'''Алдын-Булак''' — этно-культурлуг комплекс. Ол [[Тыва|Тыва Республиканың]] девискээринде, [[Кызыл]] - [[Шагаан-Арыг]] автотрассазының соңгу чүк талазында, Кызыл хоорайдан 45 км ыракта Балык-Хараар деп черде турар. 

Алдын-Булак 2010 чылда Тыва Республикага чарлаттынган Туризм чылында тыва чоннуң национал онза чүүлү, фольклору, национал амыдыралы салдарлыг болган бот-амыдыралдың культура комплекизин тудар деп онзагайлыг бодалдан боттанган. Төлевилелди ТР-ниң Культура яамызы ажылдап кылган. 

Турисчи комплекстиң тудуг-архитектурлуг шиитпирлер үндезининде ийи үзел-бодал салдынган: экологтуг арыг-силии болгаш национал онза чүүлү. Ону каасталгазында скиф культуразының кезектерин болгаш тыва чоннуң чаңчылчаан амыдыралын ажыглаан Октаргай хевирлиг кылдыр туткан. Комплекс ресторан-өгден, 8 «президент» VIP-өглерден, эконом-класстың 7 өөнден, одаглыг 5 тожу чадырдан, спортчу шөлчүгештен, чоок-кавы девискээрлерни бараалгап көөр кыры серилиг бедик черлерде бичии тудуглардан, сауналыг чунар-бажыңнардан, суй белек кылыгларын садар садыгжыгаштан, администрация бажыңнарындан болгаш авто-машиналар турар черлерден тургустунган. 

Өглернң каасталгазында республиканың онзагай төөгүзүн болгаш культуразын көргүскен. Өзек кылдыр тыва чоннуң ёзу-чаңчылдыг амыдыралының кезектерин алган. Оларның иштин «Аржаан-1» болгаш «Аржаан-2» скиф үезиниң сураглыг базырыктарындан херекселдерниң улгаттыр кылган хоолгалары-биле каастаан. Ханаларында тоолчаан скифтерниң янзы-бүрү амыдыралын көргүскен чуруктарны азып каан. Өг-ресторан 6 зонага чардынган болгаш, 100 олуттуг.

==Шөлүглер==
*[http://www.tuvatour.travel www.tuvatour.travel]

==Дөзүк==
* Солун «Шын», № 92-93 (18519-20), 2014 ч. август 2.

[[Аңгылал:!Main category]]
[[Аңгылал:Тыва]]
[[Аңгылал:Туризм]]
