Ким Хён У (кор. 김 현우; 1988 чылдың ноябрь 8-те [[Мурнуу Көрея|Мурнуу Көреяның]] Каңвондо районунуң Вонджу хоорайынга төрүттүнген) - греко-рим хүрежин хүрежип чоруур көрей мөге, Олимпий оюннарының, делегей болгаш Азияның 2 дакпыр чемпиону.
[[File:Korea Wresting Kim Hywonwoo 15.jpg|thumb|Ким Хён У күрүнезиниң тугу-биле]]

== Намдары ==
Ким Хён У 9 харлыындан дзюдо хүрежип эгелээн, ынчалза-даа 13 харлыында греко-римче шилчээш чедиишкинниг хүрежип эгелээн. 2003 чылда Азияның кадеттер аразынга маргылдаага тиилеп үнген, база-ла кадеттер аразынга 2005 чылда тиилекчи болган. 2006 чылда юниорлар аразынга делегей чергелиг маргылдаага ийи дугаарлааш Азия чергелиг маргылдаага 1-ги черге төлептиг болган. 2007 чылда юниорлар аразынга 3 дугаар черге келген. 2010 чылда 18 хар өөрү назылыг Азия чергелиг маргылдаага 1-ги черни ээлээш, Азияның оюннары деп мөөрейге 7 дугаарлаан, дараазында делегей чергелиг маргылдаага 8-ки черни ээлээн. 2011 чылда делегей маргылдаазынга хүлер медальдың эдилекчизи болган. Делегей кубогунга мөңгүн медальды алгаш FILA-ның шенеп эрттирген маргылдаазынга тиилекчи болуп үнген. 2012 чылда делегей кубогунга үшкү черни ээлээн. Trophee Milone деп аттыг маргылдаага ийиги черге төлептиг болган.
2012 чылдың чайгы олимпий оюннарынга 4 мөге аразынга эрткен олимпиаданың тиилекчизини Стив Генону уткаш, сөөлгү салыгда Венгриядан Тамаш Лёринцти тиилээш олимпиаданың тиилекчизи болган.


==Дөзү==
#Орус википедиядан очурдурттунган.

[[Аңгылал:Мөге|С]]
[[Аңгылал:Хүреш|С]]
