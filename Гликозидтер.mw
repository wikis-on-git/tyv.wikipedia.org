Органиктиг бүдүмелдерниң глюкоза азы өске-даа чигир аймаа-биле каттыжыышкынын гликозидтер деп адап турар. Дыка хөй гликозидтерни база-ла үнүш аймаандан үндүрүп ап, эм кылдыр ажыглап турар. Чамдык гликозидтер дириг амытаннарга хоралыг бүдүмелдер болуп турар. Чижээ, грушаның, киш-кулааның болгаш оон-даа өске үнүштерниң бүрүлеринде арбутин деп гликозид бар. Ону сыңыйның, кара-бүүректиң чамдык аарыгларынга ажыглап турар. Ажыг миндаль, абрикос, персиктерниң, слива, вишня, долагананың бүрүлеринде; чимизинде, сөөктеринде амигдалин, агликон деп күштүг хоран болур синильдиг кислота тургузуглуг гликозидтер бар. Чамдык яблоктарда, чаа картофельдиң картында хоралыг соланин дээр гликозид база бар.
