{{Чогаалчы
|Ат = Дуюнгар Михаил Монгушевич
|Төрүттүнген хүнү = 02.04.1962 ч.
|Төрүттүнген чери = Ак, Барыын-Хемчик, Тыва АССР
|Мөчээн хүнү = 21.06.1996 ч.
|Мөчээн чери = Кызыл хоорай
|Хамаатызы = РФ
}}'''Михаил Монгушович Дуюнгар''' (02.04.1952 чыл – 21.06.1996 чыл) – тыва чогаалчы, шүлүкчү, прозачы, очулдурукчу, публицист. Россияның журналисттер эвилелиниң кежигүнү (1989), Россияның чогаалчылар эвилелиниң кежигүнү (1995).  

== Намдары ==
Михаил Монгуш оглу Дуюнгар чылдыӊ апрель 2-де Тыва АССР-ниң Барыын-Хемчик кожуунунуӊ Ак сумузунга малчын өг-бүлеге төрүттүнген.

Кызыл-Мажалык ортумак школазы доозуп, шериг хүлээлге эрттирген соонда, 1976 чылда Кызылдыӊ эмчи училищезин болгаш 1980 чылда Михаил Дуюнгар Москваныӊ М. Горький аттыг Чогаал институдунуӊ проза салбырын көскү совет совет критик, профессор В. И. Гусевтиӊ семинарынга дооскан. Ажыл-ишчи базымын орук чериниӊ ажылчынындан эгелээш, Мөӊгүн-Тайга, Бай-Тайга, Өвүр кожууннарга фельдшерлеп ажылдап чораан. 1986 чылдан бээр «Тываныӊ аныяктары» солунга корреспондентилеп, ооӊ соонда ол солунну редакторлай берген. Сөөлгү чылдарында Тыва Республиканыӊ Президентизиниӊ парлалга албанынга ажылдап чораан.

1996 чылдың июнь 21-де Кызыл хоорайга мөчээн.

== Кол парлап үндүрген ажылдары ==

* «Харда чечектер» (1994) деп шүлүк чыындызы;
* «Бөрү дүнү» (1991) деп чечен чугаалар;
* «Хөлегелер» (1996) деп чечен чугаалар;
* «Авамны мен дүжей бээр мен», «Чалыы шаавыс аялгазы», «Бойдус оштаан» дээш оон-даа өске шүлүктери;
* «Авамның тону», «Дүнеки аалчы», «Мочургалар» дээш оон-даа өске чечен чугаалары.

== Дөс ==

# Комбу С. С. Пути развития тувинской литературы / С. С. Комбу // Тувинская литература : словарь / С. С. Комбу; под ред.: Д. А. Монгуша, М. Л. Трифоновой. – Новосибирск: 2012. – С.64.
# Тува литературная. Вып.1 : биобиблиогр. справочник / НБ им. А. С. Пушкина Респ. Тыва; авт.-сост.: С. С. Комбу, Л. М. Чадамба, Е. М. Ак-кыс. – Кызыл, 2007. – 52 с.

<br />
[[Аңгылал: М.Горький аттыг Чогаал институдунуң доозукчулары]]
