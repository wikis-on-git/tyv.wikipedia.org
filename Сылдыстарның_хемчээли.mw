== Сылдыстарны ылгаары ==
Сылдыстарны көстүп турар чырыының аайы-биле ылгаар. Эң-не көскү чырык сылдыстар '''бирги хемчээлдиң''' сылдыстары болур. Оларның саны 20 хире; ооң ыңай тода эвестерин '''ийиги хемчээлдиң''' сылдыстары дээр, оларның саны 65 хире; оон ыңай бүлүргей, '''үшкү хемчээлдиң''' 200 хире сылдыстары бар. Сылдыстарны чырыырының аайы-биле хемчээри '''он алдыгы хемчээлге''' чедип турар. Амгы үеде шыдалдыг телескоптар-биле шинчилээрге ийи миллиард хире сылдыстарның бары илерээн болгаш эртем-техника сайзыраан тудум-на сылдыстар хемчээлин тодарадыры улам сайзыраан.
<br />
Ийиги хемчээлдиң сылдыстарының чырыы бирги хемчээлдиң сылдыстарындан 2,5 катап, а үшкү хемчээлдиң сылдыстары ийиги хемээлдиң сылдыстарындан 2,5 катап кошкак, ооң дараазында хемчээлдиң сылдыстарының чырыы база ол-ла ышкаш ынчаар чоорту кошкап чоруй баар. Мынчаар хемчээп келгениниң түңнелинде алдыгы хемчээлдиң сылдыстарының чырыы бирги хемчээлдиң сылдыстарындан 97,66 катап кошкак болур, ынчангаш ол санны мугур 100-ке дең кылдыр астрономнар хүлээп алган. Сылдыс хемчээлиниң беш катап ылгалы кандыг-даа интервалга сылдыстарның чырык талазы-биле бот-боттарындан 100 катап ылгалдыын көргүзер.
== Сылдыстар хемчээлин тодарадыр дүрүм ==
Сылдыстар хемчээлин тодарадырының тургускан дүрүмү-биле алырга, сылдыстарның чырыы сула болган тудум-на, ооң көстүр хемчээли улам улуг болур. Сылдыстарның чырыының хемчээли янзы-бүрү болганда, олар бүдүн саннар-биле (1, 2, 3 дээш оон-даа ыңай) тодараттынары албан эвес. Ынчангаш сылдыстарның чырыының хемчээли колдуунда-ла үүрмек саннар-биле тодараттынар болгаш латин m деп үжүк-биле демдеглеттинер. Чижээ 2<sup>m</sup>,12; 3<sup>m</sup>,56; 5<sup>m</sup>,78 дээш оон-даа ыңай.
<br />
Чидиг, чырык сылдыстарны улам тодаргайлап хемчээрге, оларның хемчээли бирги хемчээлдиң сылдыстарындан ажып турар болган.
<br />
Ындыг сылдыстарны '''тик хемчээлдиг''' сылдыстар дээр. Оларга '''Вега''', '''Арктур''', '''Капелла''' хамааржыр болгаш ол сылдыстарның чырыының хемчээлин мынчаар көргүзер: 0<sup>m</sup>,14; 0<sup>m</sup>,24; 0<sup>m</sup>,21. Тик хемчээлдиг сылдыстардан-даа артык чырык '''Канопус''' биле '''Сириус''' деп сылдыстар бар, оларның чырыын казыыр сылдыс хемчээли-биле демдеглээр: казыыр 0<sup>m</sup>,89 болгаш 1<sup>m</sup>,58.
<br />
[[Хүн (сылдыс)|Хүннүң]], [[Ай|Айның]] болгаш планеталарның чырыын сылдыс чырыының хемчээли-биле база тодарадып болур. Ол таварылгада Хүннүң чырыы казыыр 26<sup>m</sup>,7, а Айның чырыы казыыр 12<sup>m</sup>,7 сылдыс хемчээлинге дең.[[File:Бетельгейзе сылдыстың хемчээли.gif|thumb|Чер болгаш Юпитер-биле деңнээрге Бетельгейзе сылдыстың хемчээли]] 
<br />
Амгы үеде астрономнар сылдыстарга чедир хемчээлдерни болгаш оларның чырыының хемчээлин эки ылгап билир. Хүнден каш катап чырык-даа, оон сула-даа чырык сылдыстар бары илереттинген. '''Алдын Балык''' деп бөлүк сылдыстарның кол сылдызы Хүнден 400 муң катап ырык. Сылдыстар хемчээл талазы-биле Хүнден улуг-даа, биче-даа болур. Улуг эвес биии хемчээлдиг изиг сылдыстарны '''"ак карликтер"''' дээр. Чижээ: '''Ван-Маанен''' деп сылдыс хемчээл талазы-биле [[Чер|Черден]]  биче. Ооң температуразы кончуг бедик. Чамдык ындыг сылдыстарның кырының изии чүгле 2000° - 3000° болгулаар. Хүн дээрге кырының изии 6000° ортумак хемчээлдиг сылдыс-тыр.
<br />
Кончуг чырык "тергиин улуг" сылдыстар Октаргайда ындыг-ла хөй эвес. Ындыг сылдыстар хемчээл талазы-биле база янзы-бүрү. [[Куу (Лебедь) деп сылдыстар бөлүү|'''Куу''']] деп бөлүк сылдыстарның аразында чараш, ак-көк өңнүг тергиин улуг '''Денеб''' деп сылдыс бар. Ооң кырының изии 10 000°, а объему Хүнден 64 катап улуг.
<br />
"Тергиин улуг сылдыстарга Хүнден соок, а хемчээли-биле оон улуг сылдыстар хамааржыр. Аңаа [[Үш-Мыйгак (Орион) деп сылдыстар бөлүү|'''Орион''']] деп бөлүк сылдыстардан '''Бетельгейзе''' кирер. Соок сылдыстарның кырының изии 1000° - 1500° болгулаар. [[Лира деп сылдыстар бөлүү|'''Лира''']] деп бөлүк сылдыстарда '''Вега''' дээр сылдыс база "тергиин улуг" сылдыстар санынга кирер. Ооң кырының изии 11 200°. Ол ышкаш 30 000°, 50 000° болгаш харын-даа 100 000° изиг улуг сылдыстар база бар. 
== Сылдыстарның хемчээлин демдеглээри ==
Сылдыстарның чырыының хемчээлин дараалаштыр демдеглээри-биле шагдан тура грек алфавитти ажыглап келген. Сылдыстар бөлүктериниң чамдык көскү онзагай сылдыстарын грек үжүктер-биле канчаар демдеглээрин [[Улуг Чеди-Хаан деп сылдыстар бөлүү|Улуг Чеди-Хаан]] деп сылдыстар бөлүүнүң чижээнге көргүзүп болур.[[File:Улуг Чеди-Хаанның сылдыстары.gif|thumb|Улуг Чеди-Хаанның сылдыстары болгаш оларның аттары]]
<br />
Ол демдеглелдерни үжүктерге болгаш саннарга мынчаар база илередип болур.
{|
|-
! Сылдыстың ады !! Ооң хемчээли
|-
| α (альфа) Дубхе || 1<sup>m</sup>,95
|-
| β (бета) Мерак || 2<sup>m</sup>,44
|-
| γ (гамма) Фекда || 2<sup>m</sup>,54
|-
| δ (дельта) Мегрец || 3<sup>m</sup>,44
|-
| ξ (кси) Алиот || 1<sup>m</sup>,86
|-
| ζ (дзета) Мицар || 1<sup>m</sup>,17
|-
| η (эта) Бенетнаш || 1<sup>m</sup>,91
|-
<br />
|}

== Дөзү ==
# Сат М.С. Шелк невытканный (Тии чок торгу). Рассказы по астрономии. - Кызыл: Тувинское книжное издательство, 1983. - 152 с.


[[Аңгылал:!Main category|С]]
[[Аңгылал:Сылдыстар|С]]
[[Аңгылал:Астрономия|С]]
