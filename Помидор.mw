[[File:Tomatoes-on-the-bush.jpg|thumb|300px|Бөдүүн томат]]

'''Помидор '''(''томат'') - томатты Тывада бакчаларда (бакшаларда, огородтарда) хөйү-биле тарып, өстүрүп турар. Тывада томаттың янзы-бүрү чергелери (сорттары) нептереңгей болуп турар. Томаттың картының тургузуунда, азоттуг бүдүмелдер болгаш чигир аймаа, нимбегелиг (лимоннуг), алмалыг (айлымныг, яблоктуг) ажымалдар (кислоталар), калий, имис (фосфор), демирниң дустары, каротин, С, В1, В2, Р, К витаминнер бар. Эң ылаңгыя С витамин бары-биле томат нимбегеге, анаргыга (анараңгыга, апельсинге) деңнежир.

Ириңнелир балыгларның микробтарынга удур томат канчаар-даа аажок күштүг дээштиг, чүге дээрге, томатта фитонцидтер дээр бүдүмелдер бар, ынчангаш бакчаның (огородтуң) чамдык үнүштериниң хоралакчыларын чок кылырыңга ажыглап турар. Томатта янзы-бүрү витаминнер хөй чүве болганда, ону эмнегде-даа (медицинага-даа), чонда-даа калбаа-биле ажыглап турар.


== Дөзү ==
# Доржу Көк-оолович Куулар, Тана Моңгушевна Куулар - "ЛЕКАРСТВЕННЫЕ РАСТЕНИЯ В ТУВЕ"

[[Аңгылал:!Main category|П]]
[[Аңгылал:Биология|П]]
[[Аңгылал:Ниитилел|П]]
