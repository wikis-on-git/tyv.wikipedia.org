Даг хой-караа ({{lang-ru|«Астра альпийская»}}, {{lang-la|"Aster alpinus"}}) — нарын-чечектиглерге ('''Asteraceae''') хамааржыр хөй тарытынып турар чараш чечектерлиг каасталгага ажыглаар чечектер янзызы.

[[Тыва|Тывада]] хой-карааның 2 хевири өзүп турар. Эм чүүл кылдыр бо ''Даг хой-караа'' деп хевирин ажыглап турар. Ол чоон будукталчак көък дазылдарлыг болгаш сывы дорт хөй чылдыг үнүш. Бедии 6-40 см, сывында чаңгыс корзинкалыг. Бүрүлериниң кыдыы бүдүн, сывында бүрүлери ланцет хевирлиг, дазыл чоогунда бүрүлери элээн калбак. 

Дылчыгаштыг чечектериниң өңү көк азы чидиг ягаан, а хоорзалыг чечектериниң – сарыг. Чечектелири: июнь-июль; чемиштерилири: июль-август.

Өзүп үнүп турар черлери: ховулар, дазырлар, көшкелер болгаш хаялар, чырык ине бүрүлүг, калбак бүрүлүг болгаш холушкак аргалар, оларның аяңнары, даштыг тундралар, тайга таскалдарында хөөлбектер чоогу.

Ажыглаары: сигениниң сугга хандызын өкпе туберкулёзунда, кеш аарыгларында (золотуха) болгаш ижин-шөйүндүнүң ажылы сандараанда, ижерин сүмелеп турар.

== Өске дылдарда ады ==
Хой-карааны моолдап ''«Гол гэсэр»'', төвүттеп ''«Луг-миг»''.

== Дөзүк ==
#Серенот Станислав К. "Тыва улусчу эмнээшкин:эм оъттар, үнүштер, чааттар, мөөгүлер; моол, [[Төвүт|тибет]], кыдат улусчу медициналар-биле чергелештирип бижээни". Тываның ном үндүрер чери, 2009. ISBN 5-7655-0636-4

[[Аңгылал:!Main category|Д]]
[[Аңгылал:Үнүш|Д]]
[[Аңгылал:Чечек|Д]]
