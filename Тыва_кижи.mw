'''Тыва кижи''' — Үе-дүптен Мурнуу Сибирь девискээринге амыдырап чурттап чораан кижилерниң ажы-төлү, [[тыва]] кижи болур.

== Ат-сывы ==
"Тыва кижи". Адаарда: [дыъва киъжи] дээр.<br />
Хөйнүң санында: 'тывалар', 'тыва чон', 'тыва улус' дээр.<br />
Шаанда Тожу улузу боттарын 'Tuha', азы (хөйнүң санында) 'Tuha-lar' дээр чораан<ref>П. Е. Островскихѣ. Краткій отчётѣ о поѣздкѣ вѣ Тоджинскій хошунѣ Урянхайской земли. Cтр. 425. // Извѣстія Императорскаго Русскаго Географическаго общества. Томѣ XXXIV. 1898. С-Петербургѣ. Типографія В. Безобразова и комп. (Вас. Остр. 8 д., №45).</ref>. Тере-Хөлдүң кырганнары боттарын "Туха" дээр турган. Бо үеде колдуунда чүгле Көпсү-Хөл тывалары боттарын "Туха"<ref>Моолдар оларга "Цаатан" деп шола-ат берген.</ref> дээр.

== Чурту ==
Алдай-Саян чурту.<br />
Мөңге бедик таңдыларлыг, арга-ыяштыг, кургаг изиг ховуларлыг, арыг суглуг, хөлдерлиг оран-дыр.<br />
Амгы үеде тывалар үш күрүне иштинде чуртап чоруурлар.<br />
* Россия Федерациязында: Тыва Республика. Шупту кижи саны: 263 934 кижи, олардан 1 858 кижи тожулар бооп турар. 2010 чылда тыва кижилерден "төрээн дылым тыва дыл" деп, 263 768 кижи айыткан<ref>[http://www.gks.ru/free_doc/new_site/perepis2010/croc/Documents/Vol4/pub-04-08.pdf 8. Население наиболее многочисленных национальностей по родному языку, Арын 230. Федеральная служба государственной статистики, раздел "Всероссийская перепись населения 2010".]</ref>.
* Моолда: Баян-Өлегей аймактың Ценгел биле Буянт сумузунда; Хомду аймактың Буянт сумузу; Көпсү-Хөл аймактың Сагаан-Нүр сумузу; Селеңге аймактың Алтанбулаг сумузу; Төп аймактың Заамар сумузу. Моолда тываларның саны 20 муң, 8 муң кижи төрээн дылын билир, артканнары дылын оскунупкан. Дылын уткан тывалар боттарын: "тывалар бис" деп, санап турар, бо таварылга аажок хөктүг-дүр<ref>[http://www.tuva.asia/journal/issue_18/6240-mongush1.html Монгуш М. В. "У тувинцев Цэнгэла" деп бижээн чүүлү. // «Новые исследования Тувы» деп сеткүүл, №2, 2013 чыл.]</ref>.
* Кыдатта: Синьцзян-Уйгур автономнуг районунуң Алтай аймагында Хаба, Ак-Хаба, Ханас, Хом, Алахаак деп суурларында, Бурчин, Алтай деп хоорайларда чуртап чоруур улус. Амгы үеде Кыдатта чурттап турар тываларның саны 2 300 хире кижи. Олар боттарын көк-мончак, мончак азы алдай тывазы бис деп санап чоруурлар. Кыдаттың тывалары база Моолдуң тывалары-биле бир дөмей, өске күрүне иштинде чурттап чоруур база  эвээш санныг болганындан, паспорттарында моол нациялыг деп бижиттинген. Хөйук, иргит, чаг-тыва, ак-соян, кара-сал, кара-төш, кызыл-соян, таңды, хойт деп сөөктер бар<ref>[http://www.tuva.asia/news/tuva/3864-yusha.html Жанна Юшаның "Ханывыс чаңгыс төрел чон бис" деп бижээн чүүлү. // «Новые исследования Тувы» деп сеткүүл, сентябрьның 5, 2011 чыл; «Шын» солун, No 69 (18031) 23.06.11 ч.]</ref>.

== Дыл-домаа ==
Тыва дыл. Түрк дыл бөлүүнге хамааржыр. Юнесконуң  ''Чидип турар дылдар Атлазында'' тыва дылдың туружу — "vulnerable", ол болза тыва дылга "камгалал херек" диген-дир.<br />

Дыл шинчилекчилери Алдай-Саян девискээринде тускай Саян дылдыг улустуң ''идиомнарын'' аңгылап алган. Саян дылдыг улустуң идиомнарын 2 улуг бөлүкке чарлыр; ''хову чер улузунуң дылы'', ''тайга чер улузунуң дылы''<ref>Саян дылдарында '''диалект''' биле '''дыл''' деп сөстерниң утказы дөмей, ол шупту '''идиомнар''' дыр. Чогум '''диалект''' дээрге ниитилел-политикага база ажыглаттынып чоруур термин дыр, ынчангаш дыл эртемденери '''идиом''' деп термин ажыглаар чаңныг-дыр.</ref>.

Хову чер улузунуң дылы.
* Тыва Республикада тываларның диалектилери (Тере-Хөлдүң биле Тожунуң диалектизи маңаа хамаарышпас).
* Цеңгел тываларының дылы (Моол).
* Көк-мончактарның дылы (Кыдат).

Тайга чер улузунуң дылы.
* Тере-Хөлдүң диалектизи (Тыва Республика). 
* Тожуларның диалектизи. (Тыва Республика).
* Тофа дыл. (Иркутск облазы).
* Сойот-цаатан дыл (Сойыт чону Бурят Республикада, Туха чон Моолда).
* Уйгур-урянхай дыл<ref>Мында болза "урянхай" деп сөс дээрге анаа термин сөзү дүр. Чогум түрк дылдыг улус боттарын кажан-даа "урянхай" дивейн чораан.</ref> (Моол).

Тожуларның ёзулуг дылы Улуг-Хем, Хемчик улузунуң дылынга дөмей эвес. Тожуларның ёзулуг чугаазы Тофа, Сойыт биле Тухаларның чугаазынга дөмей. Тере-Хөл улузунуң чугаазы Тожу, Тофа, Сойот-цаатан дылдарга дөмей.

<br />
'''Өк-биле адаар ажык үннер.''' 

Тыва Республикада тываларның чугаазында, Тожуларның чугаазында, Сойот-цаатан биле Уйгур-урянхай дылда бар.<br />
Тере-Хөл диалектизинде, моолда: ховуда чуртап чоруур улустуң чугаазында, көк-мончактарның дылында ''өк-биле адаар ажык үннер'' чок.

Бо үеде Тыва Республикада өөредилге талазы-биле ''тыва литературлуг дыл'' ажыглаттынып турар. Тыва литературлуг дылдың тургустунган үези 1930-1950 чылдар болур. Тыва литературлуг дыл кырынга солуннар парлаттынып турар, чогаалдар бижиттинип турар.

== Сүзүү ==
* Тывалар оран-таңдызын дагып чоруур чон. Тыва кижи от-көзүнге чалбарыыр, оваа, чер-суг ээлеринден аас-кежик хайырлап чоруур. Ону Европа эртемденериниң терминологиязы-биле '''шаманизм''' дээр. Төвүт ламалар ону '''кара-шажын''' дээр. Тывалар боттары бодунуң ёзулуг чүдүлгезин тускай сөстер-биле адавайн чораан. ''Улусчу педагогиказын'' шинчилеп чоруур тыва башкылар ону '''караң чүдүлге''' деп адап алган.<br />

* Чамдык тывалар '''сарыг-шажын''' деп чүдүлгелиг. Сарыг-шажын өөредии кижини хилинчек-човулаңдан хостаар сорулгалыг. Сарыг-шажын дээрге анаа-ла чүдүлге эвес, ол дээрге өөредиг-дир. Сарыг-шажында '''үш ыдыктыг эртине''' дугайында билиг бар, үш эртине дээрге Будда (Богда), Дхарма (Будданың өөредии), Сангха (ламалар болгаш сарыг-шажын өөредиин сагып чоруур улус).

Оран-таңды дагыыры сарыг-шажын өөредиинге дүүшпес. Улуг ламалар мынча дээр: "Оран ээлеринге чалбарып болбас, чүге-дизе чер-суг ээлери кижилер ышкаш "Сансара" оранында чурттап чоруур чүвелер-дир. Ёзулуг буддист кижи дээрлерден, азалардан дуза албас, сарыг-шажын өөредиин сагып чоруур кижи чүгле үш эртинеден камгалал алыр ужурлуг".

Тыва кижиниң үндезин сүзүү биле сарыг-шажын философиязында таарышпас чүүлдер, чөрүлдээлер бар. Бо бүгүнү эртем-билии чок кижилер таптыг билбес бооп турар.

== Этногенез (азы ада-өгбелерниң төөгүзү) ==
Этногенез амгы тыва кижини сайгарбайн турар. Этногенез тыва кижиниң өгбелерин шинчилеп турар. Европаның төөгүчүлери боттарының номнарында "кажан-на тыва чон тыптып келген деп айтырыг салып турар". Ындыг хевирлиг айтырыглар салып болбас, чүге-дизе ол анаа хей, хоозун чугаалар-дыр. Тыва чон кайыын-даа тыптып келбээн, тыва кижилерниң тыптып келген үези база чок. Шынын сөглээр болза эртемдээннер чүгле тыва чоннуң этногенезин шинчилеп шыдаар, ол-ла! Кажан мурнуу Сибирьге амгы үениң кижилери көстүп кээрге, ынчан тыва улустуң төөгүзү эгелээн деп болур. Ол болза Үстүү палеолит үези-дир.

Тываларның адa-өгбелеринге Төп Азияның болгаш Мурнуу Сибирьниң төөгүзүнде билдингир Орхон-Енисейниң Көк-Түрктери биле Огуз-Уйгурлар хамaаржыр деп эртемдээннер тодаратканнар<ref>Тывa дылдың диалект словары. Краснояр. 2011. </ref>. 

=== Дыл ===
Үстүү палеолит үезинде тываларның бурунгу өгбелери канчаар чугааланып чораанын эртемдээннер бо үеде тодаргайлап шыдавас. Билиривис болза эрги-шагдан бээр тываларның өгбелери 3 аңгы дылды солуп чугаалажып келген.

# Енисей (кет) дылдыг тыва чоннуң өгбелери.
# Саян дааның самодилери.
# Эге түрк дыл.

=== Генетика ===
Тыва чоннуң генетика талазы-биле ажылдар 2000 чылдарда көстүп эгелээн. СССР үезинде тыва улустуң чүгле хан группазын тодаргайлаар турган. Амгы үеде генетиктер 2 материал ажыглап турар: митохондриалдыг ДНК биле ядролуг ДНК. 

'''Митохондриалдыг ДНК'''. 

Ава кижи таварыштыр оол биле кыс уругже дамчып чоруур. Эр кижи таварыштыр ажы-төлүнче митохондриалдыг ДНК дамчывас. 

'''Ядролуг ДНК.''' 

Адазындан чүгле оглунче салгал дамчып чоруур. Кыс уруглар таварыштыр ядролуг ДНК дамчывас.

=== Антропология ===
Саха Якутоидный Тип Байкал-Монголоидная Раса

== Үндезин культура ==

== Ханы төрел чоннар ==
Тофалар биле Сойыт чону.<br />
Тофалар Чөөн-Саян дагларның соңгу чартыын эжелей чуртаан, оларның мурнуу чүгүнде тожулар бар. Бо үеде тофа чону Иркутск можунуң Нижнеудинск районунга хамааржып турар.<br />
Сойыт чону база тофалар ышкаш Чөөн-Саян дагларның соңгу чартыын эжелей чуртап чоруур. Бо үеде сойыт чону Бурят республиканың Ока районунда чурттап турар. Сойыт чоннуң соңгу талазында тофа чону чурттап турар, мурнуу талазында Көпсү-Хөлдүң тухалары бар.

== Тайылбыр сөс ==
<references />

== Үндезини ==
# [http://www.gks.ru/free_doc/new_site/perepis2010/croc/Documents/Vol4/pub-04-01.pdf 1. Национальный состав населения, Арын 18. Федеральная служба государственной статистики, раздел "Всероссийская перепись населения 2010".]
# [http://www.gks.ru/free_doc/new_site/perepis2010/croc/Documents/Vol4/pub-04-08.pdf 8. население наиболее многочисленных национальностей по родному языку, Арын 230. Федеральная служба государственной статистики, раздел "Всероссийская перепись населения 2010".]
# [http://www.tuva.asia/journal/issue_18/6240-mongush1.html Монгуш М. В. "У тувинцев Цэнгэла" деп бижээн чүүлү. // «Новые исследования Тувы» деп сеткүүл, №2, 2013 чыл.]
# [http://www.tuva.asia/news/tuva/3864-yusha.html Жанна Юшаның "Ханывыс чаңгыс төрел чон бис" деп бижээн чүүлү. // «Новые исследования Тувы» деп сеткүүл, сентябрьның 5, 2011 чыл; «Шын» солун, No 69 (18031) 23.06.11 ч.]
# [http://www.tuva.asia/journal/issue_14/4831-mongush-mv.html М. В. Монгуш. Тофалары и сойоты: историко-этнографический очерк]
# [https://ru.wikipedia.org/wiki/%D0%A1%D0%B0%D1%8F%D0%BD%D1%81%D0%BA%D0%B8%D0%B5_%D1%8F%D0%B7%D1%8B%D0%BA%D0%B8 Википедия:Саянские языки]
# [http://www.dilarastirmalari.com/files/DAD_2013_12_Rasadin_23-30.pdf Рассадин В.И. Следы огузского влияния в саянских тюркских языках. // Dil Araştırmaları Sayı: 12 Bahar 2013, 23-30 ss.]
# [http://lingsib.iea.ras.ru/ru/languages/tofa.shtml Тофаларский язык. Сайт ады: "Языки народов Сибири находящиеся под угрозой исчезновения".]
# [http://lingsib.iea.ras.ru/ru/languages/soiot.shtml Сойотский язык. Сайт ады: "Языки народов Сибири находящиеся под угрозой исчезновения".]
# [http://www.unesco.org/culture/languages-atlas/index.php Чидип турар дылдар Атлазы]
# З. Б. Чадамба. Тоджинский диалект тувинского языка.//ТНИИЯЛИ. Тувинское книжное издательство-1974 год, 136 стр.
# Тере-хольский диалект тувинского языка./ Серен П. С. ТИГИ Научное издание. Абакан: Изд-во Хакасского государственного университета им. Н. Ф. Катанова, 2006 год.— 116 стр. ISBN 5-7810-0345-1.
# Амгы тыва литературлуг дыл. Синтаксис./ Ш. Ч. Сат. Кызылдың пединститудунуң филология факультединиң студентилерге өөредилге ному. 2-ги үндүрүлге. [[Тыва]]ның ном үндүрер чери. Кызыл  1983 чыл.
# Г. Д. Сундуй, Г. К. Ондар. Улусчу педагогика. "Улусчу ужурлар" деп 1-6 класстарның шенелделиг өөредилге-номчулга номнарынга эртем-методиктиг сүмелер./ ТР ниити болгаш профессионал яамызының национал школа хөгжүдер төвү. кызыл кожуунуң Шамбалыг ортумак школазы. Тываның ном үндүрер чери. [[Кызыл]] — 2004 чыл. ISBN 5-7655-0300-4

[[Аңгылал:Тыва]]
