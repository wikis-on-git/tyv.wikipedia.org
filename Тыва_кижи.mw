'''Тыва кижи''' — Үе-дүптен Мурнуу Сибирь девискээринге амыдырап чурттап чораан кижилерның ажы-төлү, тыва кижи болур.

== Ат-сывы ==
Тыва. Хөйнүң санында: ''тывалар'', ''тыва чон'', ''тыва улус'' дээр.<br />
Шаанда Тожу улузу боттарын ''Туъга'' дээр чораан. Тере-Хөл улузу боттарын чамдыкта ''Туха'' дээр. Бо үеде чүгле Көпсү-Хөл тывалары боттарын Туха<ref>Моолдар оларга Цаатан деп шола-ат берген.</ref> дээр.

== Чурту ==
Алдай-Саян чурту.<br />
Мөңге бедик таңдыларлыг, арга ыяштыг, кургаг изиг ховуларлыг, арыг суглуг хөлдерлиг оран дыр.<br />
Амгы үеде тывалар үш күрүне иштинде чуртап чоруурлар.<br />
* Россия Федерациязында: Тыва Республика. Шупту кижи саны: 263934 кижи, олардан 1858 кижи тожулар бооп турар. 2010 чылда тыва кижилерден "төрээн дылым тыва дыл" деп, 263768 кижи айыткан<ref>[http://www.gks.ru/free_doc/new_site/perepis2010/croc/Documents/Vol4/pub-04-08.pdf 8. Население наиболее многочисленных национальностей по родному языку, Арын 230. Федеральная служба государственной статистики, раздел "Всероссийская перепись населения 2010".]</ref>.
* Моолда: Баян-Өлегей аймактың Ценгел биле Буянт сумузунда; Хому аймактың Буянт сумузу Көпсү-Хөл аймактың Сагаан-Нур сумузу Селеңе аймактың Алтанбулаг сумузу Төп аймактың Заамар сумузу. Моолда тываларның саны 20 муң, 8 муң кижи төрээн дылын билир, артканнары дылын оскунупкан. Дылын уткан тывалар боттарын: "тывалар бис" деп, санап турар, бо таварылга аажок хөктүг дүр<ref>[http://www.tuva.asia/journal/issue_18/6240-mongush1.html Монгуш М. В. "У тувинцев Цэнгэла" деп бижээн чүүлү.]</ref>.
* Кыдатта: Синьцзян-Уйгур автономнуг районунуң Алтай аймагында Хаба, Ак-Хаба, Ханас, Хом, Алахаак деп суурларында, Бурчин, Алтай деп хоорайларда чуртап чоруур улус. Амгы үеде Кыдатта чурттап турар тываларның саны 2300 хире кижи. Олар боттарын көк-мончак, мончак азы алдай тывазы бис деп санап чоруурлар. Кыдаттың тывалары база Моолдуң тывалары-биле бир дөмей, өске күрүне иштинде чурттап чоруур база  эвээш санныг болганындан, паспорттарында моол нациялыг деп бижиттинген. Тос: хөйук, иргит, чаг-тыва, ак-соян, кара-сал, кара-төш, кызыл соян, таңды, хойт деп  сөөктер бар<ref>[http://www.tuva.asia/news/tuva/3864-yusha.html Жанна Юшаның "Ханывыс чаңгыс төрел чон бис" деп бижээн чүүлү.]</ref>.

== Дыл-домаа ==
Тыва дыл. Түрк дыл бөлүүнге хамааржыр. Юнесконуң  ''Чидип турар дылдар Атлазында'' тыва дылдыг туружу — "vulnerable", (камгалал херек) турар дыр.<br />

Дыл шинчилекчилери Алдай-Саян девискээринде тускай Саян дылдыг улустуң '''идиомаларын''' аңгылап алган.
Саян дылдыг улустуң '''идиомалары''' 2 улуг бөлүкке чарлыр; ''хову чер улузунуң дылы'', ''тайга чер улузунуң дылы''<ref>Саян дылдарында '''диалект''' биле '''дыл''' деп сөстерниң утказы дөмей, ол шупту '''идиомалар''' дыр. Чогум '''диалект''' дээрге ниитилел-политика термини дир, лингвистикага ол сөс хамаарышпас. Дыл эртемдээнери (лингвистер) '''идиома''' деп термин ажыглаар.</ref>.

Хову чер улузунуң дылы.
* Тыва Республикада тываларның диалектилери (Тере-Хөлдүң биле Тожунуң диалектизи маңаа хамаарышпас).
* Цеңгел тываларының дылы (Моол).
* Көк-мончактарның дылы (Кыдат).

Тайга чер улузунуң дылы.
* Тере-Хөлдүң диалектизи (Тыва Республика). 
* Тожуларның диалектизи. (Тыва Республика).
* Тофа дыл. (Иркутск облазы).
* Сойот-цаатан дыл (Сойыт чону Бурят Республикада, Туха чон Моолда).
* Уйгур-урянхай деп улустуң дылы (Моол).

Тожуларның ёзулуг дылы Улуг-Хем, Хемчик улустуң дылынга дөмей эвес. Тожуларның ёзулуг чугаазы Тофа, Сойыт биле Тухаларның чугаазынга дөмей. Тере-Хөл улузунуң чугаазы Тожу, Тофа, Сойот-цаатан дылдарга дөмей<br />
Тере-Хөлдеп аңгыда, Тыва Республиканың диалектилеринде, Тожулар чугаазында, Сойот-цаатан дылда '''өк-биле адаар үннер''' бар.

Бо үеде Тыва Республикада өөредилге талазы-биле ''Амгы тыва литературлуг'' ажыглаттынып турар. Тыва литературлуг дылдың тургустунган үези 1930-1950 чылдар болур. Тыва литературлуг дыл кырынга солуннар парлаттынып турар, чогаалдар бижиттинип үнүп турар. Тыва улустуң чиңгине чугаазы литературлуг дылдан арай өске бооп турар. Дөмей эвес талалар колдуунда домактың тургузуунда бооп турар<ref>Чиңгине тыва чугааны Ю. Л. Аранчынның "Алдан-маадырларның тура халыышкыны" деп номунда, 82 дугаар арында "Улаастайның кара-бажыңга олурган дугайында Кара-Моңгуш Ак-оолдуң 1889 чылдың август 9-та Хемчик-Боом деп черге бижиткен сактыышкыны" бижээн. Чиңгине тыва дылда домактың сөөлүнге колдуунда '''тур''' деп сөс туруп турар дыр. Тыва литературлуг дылды сайзырадып чораан кижилер 1930 чылдарда-ла '''тур''' деп сөстен адырлырын аажок кыскан. Тыва литературлуг дылды орус дыл шинчилекчилери чогааткан, олар чиңгине тыва дылды орус дыл биле деңнепкеш тыва дылдың "четпес талаларын" тып алган. Орустар тыва дылдың "четпес талаларын" эдер дээш тыва дылды үреп каапкан. Дөмей эвес чүвени дөмейлеп болбас, деңнешпес чүвени деңнеп болбас, хемчээтинмес чүвени хемчээп болбас.<br />
* 1983 чылда үнген "Амгы тыва литературлуг дыл" деп номнуң, 125 дугаар арынындан: Шын солунга 1934 чылда И. Шагдыр-чаптың "Мээн саналым" деп чүүлү үнген. Ында ол '''тур''' деп сөстү улус эмин эттир ажыглаар боорга бодунуң хомудалын бижип каан. Бо таварылга арай чиктиг дыр, ынчан И. Шагдыр-чап бодунуң хомудалын илеретпээн, ол кижи орус улустуң бодалын бижип каан.</ref>. Тыва литературлуг дылдың стили европейжи хевирге кирген бооп турар.

== Сүзүү ==
* Тывалар оран-таңдызын дагып чоруур чон. Тыва кижи от-көзүнге чалбарыыр, оваа, чер-суг ээлеринден аас-кежик хайырлап чоруур. Ону европа эртемдээнериниң терминологиязы-биле '''шаманизм''' дээр. Төвүт ламалар ону '''кара-шажын''' дээр. Тывалар боттары бодунуң ёзулуг чүдүлгезин тускай сөстер-биле адавайн чораан. ''Улусчу педагогиказын'' шинчилеп сайзырадып турар тыва башкылар ону '''караң чүдүлге''' деп адап алган.<br />

* Чамдык тывалар сарын-шажынга чүдүп чоруур. Сарыг-шажын өөредии кижини хилинчек-човулаңдан хостаар сорулгалыг. Сарыг-шажын дээрге анаа-ла чүдүлге эвес, ол дээрге өөредиг дир. Сарыг-шажында үш ыдык эртине дугайында билиг бар, үш эртине дээрге Будда (Богда), Дхарма (Будданың өөредии), Сангха (ламалар болгаш сарыг-шажын өөредиин сагып чоруур улус).

Оран-таңды дагыыры сарыг-шажынның өөредиинге дүүшпес. Улуг ламалар мынча дээр: "Оран ээлеринге чалбарып болбас, чүге-дизе чер-суг ээлери кижилер ышкаш Сансара оранында чуртап чоруур чүвелер дир. Ёзулуг Буддист кижи дээрлерден, азалардан дуза албас, сарыг-шажын өөредиин сагып чоруур кижи чүгле үш эртинеден камгалал алыр ужурлуг".

Тыва кижиниң үндезин сүзүү биле сарыг-шажын философиязында таарышпас чүүлдер, чөрүлдээлер бар. Бо бүгүнү эртем-билии чок кижилер таптыг билбес бооп турар.

== Этногенез (тыва улус төөгүзү) ==
Кажан Мурнуу Сибирге Амгы үениң кижилери көстүп кээрге, ынчан тыва улустуң төөгүзү эгелээн деп болур. Ол болза Үстүү палеолит үези дир.

=== Дыл ===


=== Генетика ===


=== Антпропология ===


== Үндезин культура ==

== Ханы төрел чоннар ==
Тофалар биле Сойыт чону.<br />
Тофалар Чөөн-Саян дагларның соңгу чартыын ээжелей чуртаан, оларның мурнуу чүгүнде тожулар бар. Бо үеде тофа чону Иркутск облазының Нижнеудинск районунга хамааржып турар.<br />
Сойыт чону база тофалар ышкаш Чөөн-Саян дагларның соңгу чартыын ээжелей чуртап чоруур. Бо үеде сойыт чону Бурят республиканың Ока районунда чуртап турар. Сойыт чоннуң соңгуу талазында тофа чону чуртап турар, мурнуу талазында Көпсү-Хөлдүң тухалары бар.

== Тайылбыр сөс ==
<references />

== Үндезини ==
# [http://www.gks.ru/free_doc/new_site/perepis2010/croc/Documents/Vol4/pub-04-01.pdf 1. Национальный состав населения, Арын 18. Федеральная служба государственной статистики, раздел "Всероссийская перепись населения 2010".]
# [http://www.gks.ru/free_doc/new_site/perepis2010/croc/Documents/Vol4/pub-04-08.pdf 8. население наиболее многочисленных национальностей по родному языку, Арын 230. Федеральная служба государственной статистики, раздел "Всероссийская перепись населения 2010".]
# [http://www.tuva.asia/journal/issue_18/6240-mongush1.html Монгуш М. В. "У тувинцев Цэнгэла" деп бижээн чүүлү.]
# [http://www.tuva.asia/news/tuva/3864-yusha.html Жанна Юшаның "Ханывыс чаңгыс төрел чон бис" деп бижээн чүүлү.]
# [http://www.tuva.asia/journal/issue_14/4831-mongush-mv.html М. В. Монгуш. Тофалары и сойоты: историко-этнографический очерк]
# [https://ru.wikipedia.org/wiki/%D0%A1%D0%B0%D1%8F%D0%BD%D1%81%D0%BA%D0%B8%D0%B5_%D1%8F%D0%B7%D1%8B%D0%BA%D0%B8 Саянские языки]
# [http://lingsib.iea.ras.ru/ru/languages/tofa.shtml Тофаларский язык. Сайт ады: "Языки народов Сибири находящиеся под угрозой исчезновения".]
# [http://lingsib.iea.ras.ru/ru/languages/soiot.shtml Сойотский язык. Сайт ады: "Языки народов Сибири находящиеся под угрозой исчезновения".]
# [http://www.unesco.org/culture/languages-atlas/index.php Чидип турар дылдар Атлазы]
# З. Б. Чадамба. Тоджинский диалект тувинского языка.//ТНИИЯЛИ. Тувинское книжное издательство-1974 год, 136 стр.
# Тере-хольский диалект тувинского языка./ Серен П. С. ТИГИ Научное издание. Абакан: Изд-во Хакасского государственного университета им. Н. Ф. Катанова, 2006 год.— 116 стр. ISBN 5-7810-0345-1.
# Амгы тыва литературлуг дыл. Синтаксис./ Ш. Ч. Сат. Кызылдың пединститудунуң филология факультединиң студентилерге өөредилге ному. 2-ги үндүрүлге. Тываның ном үндүрер чери. Кызыл  1983 чыл.
# Г. Д. Сундуй, Г. К. Ондар. Улусчу педагогика. "Улусчу ужурлар" деп 1-6 класстарның шенелделиг өөредилге-номчулга номнарынга эртем-методиктиг сүмелер./ ТР ниити болгаш профессионал яамызының национал школа хөгжүдер төвү. кызыл кожуунуң Шамбалыг ортумак школазы. Тываның ном үндүрер чери. Кызыл — 2004 чыл. ISBN 5-7655-0300-4 
[[Аңгылал:Тыва]]
[[Аңгылал:География]]
