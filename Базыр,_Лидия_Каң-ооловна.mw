'''Базыр Лидия Каң-ооловна''' (1959 чылдың октябрь 11, Бай-Хаак суур, Таңды кожуун, Тыва Автономнуг область) - Тываның музей ажылының хоочуну,  "Сокровища Долины царей Тувы. Царский курган Аржаан-2" деп делгелгениң тургузукчуларының бирээзи.

== Намдары ==

Лидия Каң-ооловна Базыр 1959 чылдың октябрь 11-де [[Тыва Автономнуг Совет Социалистиг Республика|Тыва Автономнуг Облазының]] [[Таңды кожууну|Таңды кожуунунуң]] [[Бай-Хаак сумузу|Бай-Хаак]] суурга малчын өг-бүлеге төрүттүнген. [[Тываның Күрүне Университеди|Тываның күрүне университедин]] чедиишкинниг дооскан. 

1988 чылдың мартта [[Тываның Национал музейи|Тываның чурт-шинчилел музейинге]] ажылдап чедип келген турган. Баштай ол эртем-өөредиглиг килдиске экскурсоводтап ажылдап кирип алган. Ооң соонда эртем-өөредиглиг килдистиң бойдус килдизиниң эргелекчизи кылдыр база музейжи башкы кылдыр ажылдаан.  

Музейге ажылдап келген үезинде музей ажылының бүрүнү-биле шиңгээдип алган болгаш, чоорту музейниң кол экскурсоводу апарган. Тываның чогаалчыларының уран чүүлдүг салгалын, Тываның культуразын, төөгүзүн шинчилеп чораан.  

Музейге-даа, музей даштынга-даа дыка хөй хемчеглерни: Тываның чогаалчыларының номнарының бараадылгаларын, Тываның алдарлыг кижилеринге тураскааткан уран чүүл кежээлерин эрттирип келген.  

Лидия Каң-ооловна [[Тока, Салчак Калбак-Хөрек оглу|С. К. Токага]], [[Байынды, Елизавета Байыровна|Е. Б. Байынды]], [[Грач, Александр Данилович|А. Д. Грачыга]] тураскааткан делгелгелерниң автору. "Сокровища Долины царей Тувы. Царский курган Аржаан-2" деп делгелгениң тургузукчузу. 

2017 чылда хүндүлүг дыштанылгаже үнген. 

== Бижээн чүүлдери ==
''Базыр, Л. К.'' Кызыгаар чок ужар куштар : [дириг амытаннар дугайында] // Сылдысчыгаш. - 2009.

''Базыр, Л. К.'' Төөгүлүг найысылалывыс : [Кызыл хоорайның 75 чылынга] // Шын. - 2009.

''Базыр, Л. К.'' Культурное развитие Тувинской Народной Республики в экспозиции Национального музей им. Алдан-Маадыр Республики Тыва. К 90-летию Тувинской Народной Республики 1921-1944. // Мартьяновские краеведческие чтения. Минусинск, 2012. Вып. VII. С. 34-38.

''Базыр, Л.К.'' Сыновья Чагытая : [о воинах-добровольцах Великой Отечественной войны  Тандинского района] // Великая Отечественная война в исследованиях ученых, воспоминаниях и письмах фронтовикв : материалы Круглого стола, посвящ. 65-летию Победы. Кызыл, 2010. С. 215-219.

== Литература: ==

Базыр Лидия Кан-ооловна // Азия Төвүнүң херээженнери = Женщины Центра Азии. Кызыл, 2014. - Т.2. А. 73. 

Базыр Лидия Кан-ооловна [к 50-летию со дня рожд.] // Летопись Тувы - 2009. Кызыл, 2008. С. 160-161. 

Базыр Лидия Кан-ооловна // Библиографический указатель. Кызыл, 2019. 

== Шөлүглер ==
1. [https://www.tuvaonline.ru/2013/03/11/vyshla-v-svet-kniga-lidii-irgit-slavnye-docheri-tuvy.html Вышла в свет книга Лидии Иргит «Славные дочери Тувы»]

2. [https://www.tuva.asia/news/tuva/9340-muzey90.html Национальный музей Тувы отмечает 90-летие со дня основания]
