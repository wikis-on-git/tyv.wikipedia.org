{{Кижи
}}
'''Катарина Стопиа''' (швед. <span lang="sv" style="font-style:italic;">Catharina Stopia</span>; 2 апрель 1657 соонда чок болган) ― [[Швеция|Швецияда]] бир дугаар херээжен элчин. [[Россия|Россияда]] Швецияның 1632―1634 чылдарда элчини. 

1620 чылда ол Юхан Мёллер-биле өг-бүле тудуп кады чурттай бергеннер. Юхан Мёллер 1630 чылда Россияда Швецияның элчини кылдыр томуйлаттынган турган. Стопиа (ол үеде Швецияга колдуу алган ашааның фамилиязын шоолуг эдилевес чаңчыл дыка нептергей турганы-биле ол өөнүң ээзиниң Мёллер деп фамилиязын албаан болуп турар) ынчан 10 чыл кады чурттапкан өөнүң ээзи-биле [[Москва|Москвага]] чурттап чедип келген турган.

Юхан Мёллер 1632 чылда чок апаарга, Катарина Стопиа чок болган өөнүң ээзиниң орнунга Швецияның Россияда элчин черин удуртур ажылды чуртундан келген айтыышкыннар аайы-биле уламчылаан. Ооң ажылдап турар үезинде Швеция биле Россияның аразында адыг-саарылгага хамаарышкан хамаарылгалар сайзырап, калбарып келгенин төөгү шинчилекчилери демдеглеп турар. Ынчала-даа кезек уе эрткенде аңаа Россияда элчин черинге ажылдаары дыка берге апарган. Бир-ле хүн Москвада Швецияның элчин черинче улус халдааш, ону өртеткен турган. 1634 чылда ол Россиядан Швецияже көжүп чоруур ужурга таварышкан.

1637 чыл үезинде ол ийи дугаар подполковник Кристоффер Ягов-биле өг-бүле туткан. Төөгү документилеринде Катарина Стопиа дугайында 1657 чылдың апрель 2-де дыңналып турар.

== База көр ==

* [[:ru:Бартольда_Ван_Свитен|Бартольда Ван Свитен]], ещё одна женщина-дипломат, современница Катарины Стопиа.

== Демдеглелдер ==
{{Примечания}}

== Литература ==

* Liljedahl, Otto Ragnar (1935). Sveriges första kvinnliga diplomat.: Egenten Johan Möllers maka Catharina Stopia.. ut: Personhistorisk tidskrift 1934.. Stockholm. Libris 2776256
* Gustaf Elgenstierna, Den introducerade svenska adelns ättartavlor. 1925-36.
* Johan Möller, urn:sbl:8668, Svenskt biografiskt lexikon (art av Stefan Östergren), hämtad 2015-02-06.
