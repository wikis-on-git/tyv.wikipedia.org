Азербайджан чоннуң самнары (азерб. Azərbaycan xalq rəqsləri; آذربایجان خالق رقسلری) —  азербайджан чоннуң сам уран чүүлү.  Азербайджан самнарының көвей кезииниң аялгалыг хемчээли   — 6/8 болгаш 3/4, 2/4 болгаш 4/4хемчээлдер база нептереңгей. Дараазында танцы-самны ылгап турар: маадыржы, хүн-бүрүде чуртталга тугайында, ажыл-иш дугайында, чоннуң чаңчылдарының дугайында, спортчу, хоровод-оюнчу.

Шинчизи болгаш ритминиң аайы-биле азербайджан чонунуң танцы-самнары оожум-топтуг, оожум болгаш сергек-дүрген. Азербайджан чоннуң танцы-самының тускай чуруу оларның ритмиктиг тургузуунда хамааржып турар. Азербайджан танцы-сам болза, дүрүм ёзугаар үш кезектиг: бирги кезээ далаш-дүрген, шимченгир, борбак шыйыг аайы-биле самнаар, самчы кижи бодунуң мага-бодунуң корпузундорт болгаш чоргаар кылдыр алдынып, тудар, ийиги кезээ — чаңгыс черге лириктиг туруптары (сюзме) болгаш үшкү чери — катап база борбак шыйыг аайы-биле самнаары — бодунга бүзүрелдиг, далаш-дүрген, шимченгир боорда чоргаар, бедик. Самнарның көвей кезииниң аттары, ылаңгыя эрги шагның танцы-самының аттары чоннуң хөлчок ынак аң-меңи азы үнүштериниң аттары-биле адаан болур: «джейрани» — газель, «лалэ» —ховунуң мак чечээ, «беневше» — фиалка, «иннаби» —чимистин теректиң чимизи дээш оон-даа өске. Колдуунда шупту азербайджан танцы-сам — чаңгыс кижи танцылап-самнаар кылдыр тургустунган.
