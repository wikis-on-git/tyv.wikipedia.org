'''Халва́''' (араб.<span> </span><span lang="ar">حَلاوة</span>&#x200E;&#x200E; — «чигирзиг чем») — [[чигир|чигирден]], тооруктан азы үрезинден кылган [[Мурнуу Азия]] чоннарының чаагай чеми. Кезек янзы чигирзиг чаагай чемнерни база шак ынчалдыр адап турар. Чамдыкта халваны дээрбеп каан үстүг үрезиннерден кылыр, чамдыкта —  [[кызыл-тас]] далганындан азы ногаа аймаандан.

== Халваның янзылары ==

=== Далгандан халва ===
[[Файл:UnHelvasi.jpg|thumb|турктап болза "Un Helvasi" дээр халва]]
* ''манная'' далганындан
* кукуруза далганындан
* [[ак-быдаа]] далганындан

=== Ногаа болгаш сүттен кылган халва ===
[[Файл:Gajar Ka Halwa.JPG|thumb|Морковьтан кылган индий ''гаджар ка халва'']]
Колдуунда Индия, Пакистан болгаш Бангладештиң чемнеринге хамааржыр
* [[Кежир|морковьтан]]
* мунг 
* калабасадан

=== Чигирзиг ховеңден халва ===
[[Файл:Pismaniye 1 (Piotr Kuczynski).jpg|thumb|"Pişmaniye" деп турк халва|left]]
Турктарның чигирзиг хөвендең халвазы бир тускай. Ук халва Россияда чаа-ла нептереп турар.

=== Үстүг үрезинден, тооруктардан кылган халвалар ===
Ук халваның тургузуу 3 кол кезекиг болур: белоктуг масса (үрезинден, тооруктан паста), карамельдиг масса ([[чигир]], [[патока]]) азы [[ары чигири]] болгаш [[көвүктелдирикчи]]. Россияда бүдүрүлгелерде чигир болгаш патока ажыглап турар, а ары чигирин кижилер чүгле бажыңнарында ажыглап турар. Көвүктелдирикчини карамельдиг массага холуптарга, ол болур халваны каътталчак-волокнолуг кылдыр өскертиптер. Көвүктелдирикчи кылдыр лакрицаны (солод дазылын) болгаш саваң дазылын ({{lang-ru|"мыльный корень"}}) (шиштээр-бүрүлүгнүң дазылын ({{lang-ru|Корень колючелистника}})) ажыглап турар, чамдыкта алтей дазылын болгаш чуурга белогун база ажыглаар). Халваже чыт чаагайжыдар, өңнээр болгаш амдан киирер бүдүмелдерни немеп турар: [[ваниль]], [[какао]]-довурак, [[шоколад]], [[фисташкалар]].

==== Тахинниг халва ====
[[Файл:PistHalva.jpg|thumb|Фисташкаларлыг [[кунжут]]туг (тахинниг) халва]]
[[Кунжут]]туг халва Балканнарда, [[Чооку Чөөн]] чүкте, Ортаа Чер Далайның девискээринде чурттарда, база [[ССРЭ|ССРЭ республикалар]] девискээринде немпетеңгей кылып турар. Ук халванын белоктуг массазын дээрбээн кунжуттан кылыр.

==== Тарымал-тооруктуг халва ====
[[Файл:Halva.jpg|thumb|Турцияда халва садып турары, (Стамбул, Турция)]]
Тарымал-тооруктуг халва Чөөн Европада ([[Россия]], [[Украина]], [[Молдавия]], [[Белоруссия]]) нептереңгей. Үндезин белоктуг массазы кылдыр дээрбеп каан тарымал-тоорук үрезиннерин ажыглап турар, ынчангаш ооң өңү караңгызымаар.

==== Арахистиг халва ====
Арахистиг халва кылыры тахинниг халва дег, а белоктуг массазы үүрмектээн арахистен. Тахин-арахистиг халвалар база бар. Бажыңга кылыр рецпетилерде ары-чигири бар болгаш көвүктелдирикчини ажыглавас <ref>[http://www.myasu.net/sweet/sweet3_3.htm Арахистиг халваны кылыр бир рецепт.]</ref>.

==== Тооруктуг халва ====
Тооруктуг деп турар халваларның үндезини болза дараазында тооруктар: [[миндаль]]<ref>[http://www.gotovim.ru/national/indian/6407.shtml Тооруктуг халва]</ref>, [[кешью]], [[грек тоорук]], [[фисташкалар]], [[арахис]].

== Солун чүүлдер ==
* 1903 чылда американ астроном [[Дуган, Раймонд Смит|Дуган Рэймонд]] бир астероид ажыткаш, ону "Халва" ('''(518) Халва''') деп адаан. Астроном болза ук чаагай чемни дыка чаагайзынар турган.
* Чөөн чүктүн үлегер домаа: «„Халва“ деп чаже-даа адазынза, аксынга чигирзиг апарбас».

== Галерея ==
<gallery>
Файл:Red halva (Orient sweets).jpg|[[Самарканд]]та кызыл халва
Файл:Orient sweets (special halva) Samarkand, Siyab.jpg|Фисташкаларлыг болгаш кунжуттуг халва
Файл:Orient sweets (halva) Samarkand.jpg
Файл:Orient sweets (Ingred. sugar, flour, sesame).jpg|Самаркандта (базар Сияб) халвалар
</gallery>

== Дөзүк ==

[[Аңгылал:Чем|Х]]
