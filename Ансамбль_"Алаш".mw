Амгы үеде Тыва болгаш Россияда ат-сураглыг тыва национал ырылар күүседип турар фольклорлуг бөлүк. Ук бөлүктү Тываның улустуң хөөмейжизи, Россия Федерациязының артизи Конгар-оол Борисович, Кызылдың уран-чүүл сургуулдары-биле тургускан. Олар чүгле Тыва-биле Россияда эвес, даштыкы чурттарже база үнүп, шаңнал-макталдыг черлерни ээлеп турарлар. "Үстүү-Хүрээ -2003" дириг-хөгжүм фестивальынга "Тыва хөгжүмнүң эң дээре фольклорлуг коллективи" деп бедик атка төлептиг болганнар. Оларның оюн-концертиниң санында-ла тыва чоннуң амыдыралындан сценажыткан көргүзүглер, ёзу-чаңчылдар көрүкчүлерге үлегер-чижек болуп, тыва культуразынче сонуургалды күштелдирип турар. "Алаш" бөлүүнүң алыс ады, Тываның база бир чараш, күчүлүг хемнериниң бирээзи Алаш хемден үлегерлеп алдынган.
