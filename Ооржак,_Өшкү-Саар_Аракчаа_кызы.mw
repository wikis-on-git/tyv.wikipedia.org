'''Ооржак Өшкү-Саар Аракчаа кызы''' (1944 чылдың февраль 27, Мөген-Бүрен, Мөңгүн-Тайга, ТАР) – [[Тыва]]да сураглыг малчын, ветеринар эмчи, Тыва Республиканың Хөй-ниити палатазының кежигүнү, Тыва Республиканың Ордениниң кавалери, Россия Федерациязының көдээ ажыл-агыйының алдарлыг ажылдакчызы, [[Тыва Республика]]ның алдарлыг ажылдакчызы.

== Намдары ==
Өшкү-Саар Аракчааевна Ооржак 1944 чылдың февраль 27-де Тыва Арат Республиканың Мөңгүн-Тайга кожуунунуң Мөген-Бүрен сумузунга төрүттүнген. 

Хөй чылдарда «Мөген-Бүрен» совхозунуң улуг ветеринар эмчизи кылдыр, оң соонда ооң директору кылдыр  ажылдап чораан.

2001 чылдан тура амгы үеге чедир «Мөген-Бүрен» аттыг Күрүнениң унитарлыг бүдүрүлге черин удуртуп чоруур. 1980 чылдарның төңчүзүнде берге үелерде дыка хөй көдээ ажыл-агыйның үдүрүлге черлери хагдынып турар үеде ол бодунуң төрээн суурунуң бүдүрүлгезин кадагалап арттырган болгаш амгы үеде эки түңнелдерни көргузүп чоруур. Ө-С. А. Ооржактың удуртулгазы-биле бүдүрүлге черинде сүт, дүк, сарлык эъдин болбаазырадыр мини-цехтер ажыттынган. Кожуунну болгаш республиканы боттарының үдүрүп үндүргени сүт болгаш эът-биле хандырып турар  (изиткен (пастерлээн) сүт, сметан, база – курут, чөкпек, быштак, өреме, хеңме дээш оон-даа өске).

Бүгү чуртталгазында хөй-ниити ажылын база идепкейиг чорудуп турган. Көдээде херээженнер аразында улуг ажылды чорудуп турар: оларны хөй-ниити ажылынче хаара тудуп, тыва чиңгине хөй ажы-төлдүг, эп-найыралдыг өг-бүлениң ужур-утказын тарадып чоруур. Ол Тыва Республиканың Хөй-Ниити палатазының экономика сайзыралының болгаш сайгарлыкчы айтырыгларын харыылаар комитединиң даргазы.

== Шаңналдары болгаш алдар ады ==

* Тыва Республиканың Ордениниң кавалери
* «Трудовая Слава» хүндүлүг орденниң кавалери

* Россия Федерациязының көдээ ажыл-агыйының алдарлыг ажылдакчызы

* Тыва Республиканың алдарлыг ажылдакчызы.

== Шөлүглер ==
1. [http://gov.tuva.ru/press_center/news/jubilee/7117/ Глава Тувы поздравил с юбилеем кавалера Ордена Республики Ошкуу-Саар Ооржак]

2. [https://tmgnews.ru/selskoe-hozyajstvo/zhivotnovod-oshku-saar-oorzhak-pokorila-sovet-federaczii/ Животновод Ошку-Саар Ооржак покорила Совет Федерации]

3. [https://meat-expert.ru/forums/record/novosti-otrasli/sobytija-otrasli/glava-tuvy-provel-rabochuyu-vstrechu-s-rukovoditelem-gup-«mogen-buren»-oshku-saar-oorzhak-r6382/ Глава Тувы провел рабочую встречу с руководителем ГУП «Моген-Бурен» Ошку-Саар Ооржак]

4. [https://mcx.rtyva.ru/events/948/ Сегодня празднует свой День рождения руководитель ГУП «Моген-Бурен» Монгун-Тайгинского района Ооржак Ошку-Саар Аракчааевна]

5. [https://www.tuvaonline.ru/2013/06/19/oshku-saar-oorzhak-nashu-plemennuyu-rabotu-v-etom-godu-na-vystavke-v-chite-ocenili-ochen-vysoko.html Ошку-Саар Ооржак: Нашу племенную работу в этом году на выставке в Чите оценили очень высоко]

6. [http://www.centerasia.ru/issue/2013/6/4509-oshku-saar-oorzhak-iz-mongun-taygi.html ОШКУ-СААР ООРЖАК ИЗ МОНГУН-ТАЙГИ СТАЛА ЭЛИТОЙ НАЦИИ]
