'''Владимир Владимир оглу Путин''' ({{lang-ru|Владимир Владимирович Путин}}) (1952ч 10а 7х, Ленинград, [[РСФСР]], [[ССРЭ]]-ге төрүттүнген) – [[Россия|Россияның]] политиктиг болгаш күрүне ажылдакчызы, амгы үеде Россия Федерациязының Президентизи, Россия Федерациязының Чепсектиг күштериниң дээди кол командылакчызы.

== Намдары ==
1999-2000 чылдарда болгаш 2008 чылдан 2012 чылда – Россия Федерациязының Чазак даргазы турган. РФ-тиң Федералдыг айыыл чок чорук албанының директор (1998-1999 чч), 1999 чылда РФ-тиң Айыыл чок чорук Чөвүлелиниң секретарь албан-дужаалын күүседип турган. Ленинградтың Күрүне Университединиң хоойлу-дүрүм факультединиң доозукчузу.

1999 чылда декабрьның 31-де РФ-тиң президентизи [[Борис Ельцин|Борис Ельцинниң]] шиитпири-биле РФ-тиң президент хүлээлгезин түр када күүседир кылдыр В.В. Путинни томуйлаткан. 2000 чылдың март 26-да РФ-тиң президентизи кылдыр соңгудуп алган. 2004 биле 2012 чылдарда күрүне баштыңының албан-дужаалгазынга база катап чонга соңгудуп алган.

Курлавыр полковниги (1999). Россия Федерациязының 1-ги чергениң чиңгине күрүне чөвүлекчизи (1997). Экономика эртеминиң кандидады (1997). Самбо (1973) биле дзюдо (1975) спордунуң мастери, Россияның самбога алдарлыг тренери (1998). Немец биле англи дылга хостуг чугааланыр.

== Өг-бүлези ==
Владимир Путин биле Людмила Шкребневаның кудазы 1983 чылда болган.

1983 чылдың июль 28-те 30 харлыг Путин 25 харлыг Людмила Александровна Шкребневага өгленген. Ийи уругларлыг: Мария (1985 чылдың апрель 16-да Ленинградка төрүттүнген) биле Катерина (1986 чылдың август 31-де Дрезденге төрүттүнген).

2013 чылдың июнь 6-да «Россия-24» телеканалының интервьюзунга Владимир биле Людмила Путиннер ийи таланың шиитпири-биле чарлыышкынның дугайында чарлааннар. Чарлыышкын боду, Путинниң пресс-секретары Д. Песковтуң тайылбыры-биле алырга, 2014 чылдың март айның үезинде хевир киирген.

== Демдеглелдер ==
{{Демдеглелдер}}

== Дөзүк ==
#
#

[[Аңгылал: Кижи]]
[[Аңгылал: Төречи]]
