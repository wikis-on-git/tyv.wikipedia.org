'''Чик''' — шаандагы аймак азы сөөк ады.

=== Ат-сывы ===
''ČIK''. Орхон-Енисей бижиинде аймак адын дыл шинчилекчилери ''Чик'' кылдыр номчуп турар.

=== Дылы ===
Эрги түрк дыл, чик диалект. Ол улус Орхон-Енисей бижиктиг чораан.

=== Чурту ===
Улуг-Хем.<br />
Кандыг бир сөөктүң улузу аймак башкарып эгелээр болза, бүдүн аймак улузун ол сөөк ады-биле адап эгелээр. Үе-шагдан бээр чаңчыл черле ындыг турган. ''Чик'' дээрге сөөк ады база дыр<ref>Алдайларда "Чыгат" деп аттыг сөөктүң бары, ону кончуг тода херечилеп турар.</ref>. Чик деп аймак аразынга өске сөөктүң улустары база турган.

=== Үези ===
VIII век. <br />
Чик деп аймак дугайында VIII вектиң көжээ даштарында бижээн дир. VIII дугаар вектиң мурнунда азы соонда чүс-чүс чылдарда Улуг-Хем улузунуң аймаа кандыг аттыг турганын таптыг билбес бис.<br />
И. В. Кормушин болза: "Чик деп сөс-биле Улуг-Хем улузу боттарын адавайн турган, ындыг сөс-биле оларны Калганың аймактары адап турган" деп турар. Ол шын боор оң, чүге дизе Таңды Тываның көжээлеринде ''чик'' деп сөс тывылбаан.

=== Орхон-Енисей бижии ===
'''Билге хааның бижии (Кириллицалыг транскрипция)'''<br />
Алты отуз йашымда Чик бодун Қырқыз бирле йағы болты. Кем кече Чик тапа сӱледим. Ӧрпенте сӱңӱшдим, сӱсин санчдым, аз бодунығ алтым, ... ичгиртим.

''Дорт очудурулга.''<br />
Алды одус чажымда Чик чон Кыргыс биле дайзын болду. Хем кешкеш Чик талаже халдадым. Үрбүнге чаалаштым, шериин шиштедим, бичии чону алдым, ... чагыртты.

''Литературлуг очудурулга.''<br />
Чээрби алды харлыымда Чик биле Кыргыс чону дайзынывыс апарды. Улуг-Хемни кешкеш Чик чонунче шериим-биле бардым. Үрбүнге чаалаштым, ооң шериин тииледим, бичии чон меңээ чагырты берди.

=== Салгалдары ===
Улуг-Хем улузу.<br />
Алдайларда Чыгат биле Чыгандык деп сөөктүң улузу бар. Ол улус Улуг-Хемден көжүп келген бе азы черле Алдайга чуртап чораан бе?<ref>Шаанда улус дайындан дескеш чуртун каар ужурга таваржыр боор турган.</ref> Оозу арай билдинмес.

=== Тайылбыр кезек ===
<references />

=== Үндезини ===
# ČIK III этн. народ, живший в верховьях Енисея, в Саянах … (češ — čik):арын 145.// Академия наук СССР институт языкознания. Древнетюркский словарь. Издательство «Наука» Ленинград, 1969 год.
# И. В. Кормушин. Древние тюркские языки. Учебное пособие для студентов вузов. Абакан: Издательство Хакаского государственного университета им. Н.Ф. Катанова, 2004. — 336 с. ISBN: 5-7810-0279-0

[[Аңгылал:!Main category|Ч]]
[[Аңгылал:Тываның төөгүзү]]
[[Аңгылал:Төөгү]]
[[Аңгылал:Тыва|Төөгү]]
