'''Чик''' (алд. Чыгат) - аймак ады.

=== Ат-сывы ===
''ČIK''. Орхон-Енисей бижиинде аймак адын дыл шинчилекчилери Чик кылдыр номчуп турар.

=== Дылы ===
Эрги түрк дыл, чик диалект.

=== Чурту ===
Улуг-Хем.<br />
Кандыг бир сөөктүң улузу аймак башкарып эгелээр болза, бүдүн аймактың улузун ол сөөк ады-биле адап эгелээр. Үе-шагдан бээр черле ындыг. Чик дээрге сөөк ады база дыр<ref>Алдайларда "Чыгат" деп аттыг сөөктүң бары, ону кончуг тода херечилеп турар.</ref>. Чик деп аймак аразынга өске сөөктүң улустары база турган.

=== Үези ===
VIII век. <br />
Чик деп аймак дугайында VIII вектиң көжээ даштарында бижээн тур. VIII дугаар вектиң мурнунда азы соонда чүс-чүс чылдарда Улуг-Хем улузунуң аймаа кандыг аттыг турганын таптыг билбес бис.
И. В. Кормушин: "Чик деп сөс-биле Улуг-Хем улузу боттарын адавайн турган, ындыг сөс-биле оларны Калганың аймактары адап турган деп турар". Таңды Тываның көжээлеринде ''чик'' деп сөс тывылбаан.

=== Орхон-Енисей бижии ===


=== Салгалдары ===
Улуг-Хем улузу.<br />
Алдайларда Чыгат биле Чыгандык деп сөөктүң улузу бар. Ол улус Улуг-Хемден көжүп келген бе азы черле Алдайга чуртап чораан бе?<ref>Шаанда улус дайындан дескеш чуртун каар ужурга таваржыр боор турган.</ref> Оозу арай билдинмес.

=== Тайылбыр кезек ===
<references />

=== Үндезини ===
# ČIK III этн. народ, живший в верховьях Енисея, в Саянах … (češ — čik):Арын 145.// Академия наук СССР институт языкознания. Древнетюркский словарь. Издательство «Наука» Ленинград, 1969 год.
# И. В. Кормушин. Древние тюркские языки. Учебное пособие для студентов вузов. Абакан: Издательство Хакаского государственного университета им. Н.Ф. Катанова, 2004. — 336 с. ISBN: 5-7810-0279-0

[[Аңгылал:Тываның төөгүзү]]
[[Аңгылал:Төөгү]]
[[Аңгылал:Тыва|Төөгү]]
