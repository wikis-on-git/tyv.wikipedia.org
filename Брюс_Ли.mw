{{Кижи}}
'''Брюс Ли''' (шын ады '''Ли Чжэньфань''') ({{lang-en|Bruce Lee}}) (1940 чылдың ноябрь 27, Сан-Франциско – 1973 чылдың июль 20, [[Гонконг]]) – [[Америка|америк]] болгаш гонконг спортчу болгаш киноактёр. Чөөн чүктүң шош-соодалының мастери. Бодунуң тускай стилин чогааткан.

== Допчу-намдары ==
Чажындан тура чөөн чүк улустарының шош-соодалының уран-чүүлүн сонуургаар турган. 13 харлыында [[Ип Ман|Ип Манның]] Гонконкуда школазынче кирип алган. Ол башкы «виньчунь» («чуртталганың мөңге дөзү») стилинге өөредип турган. Ол дээрге хары угда халдаар болгаш камгаланыр шош стили. Сөөлзүредир Ли өске: бокс, дзюдо, джиу-джитсу, кунг-фу, ушу – дээн шош хевирлерин база шиңгээдип алган. 19 харлыында Американның Каттышкан Штатарынче ээп келгеш, Сиетлде Эдисоннуң техниктиг шолазын доозуп алгаш, улаштыр Вашингтоннуң университединче кирген. Yргулчү шош-соодал уран-чүүлүн сайзырадып тургаш, Джит Кун До стили – деп стилин чогааткан. Ол стильге хамаарыштыр бижээн ному: «Мурнаптар чудурук оруу» 'Путь опережающего кулака' («Tao of Jeet Kune Do», 1975).

1960 чылдарның төнчүзүнде телевидениеге база кинога идекпейлиг тыттырып турган. Тыттырган кинолары 36: «Большой босс», «Кулак ярости», «Возвращение дракона» болгаш өске-даа. Шош сценаларын салырынга шыырак тургузукчу кылдыр алдаржаан.

== Демдеглелдер ==
{{Демдеглелдер}}

[[Аңгылал:!Main category]]
