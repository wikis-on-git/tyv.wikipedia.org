{{Кижи}}
'''ЛИ (Lee) Брюс''' (шын ады Ли Чжэньфань) ({{lang-en|Bruce Lee}}) (1940 чылдың ноябрь 27, Сан-Франциско – 1973 чылдың июль 20, [[Гонконг]]) – [[Америка|америк]] болгаш гонконг спортчу болгаш киноактёр. Чөөн чүк чаңгыс-чаңгыс сегиржип алыышкынының мастери. Бодунуң тускай стилин чогааткан.

== Допчу-намдары. ==
Чажындан тура чөөн чүк улустарының чаңгыс-чаңгыс сегиржип алыр уран-чүүлүн сонуургаар турган. 13 харлыында [[Ип Ман|Ип Манның]] Гонконгуда школазынче кирип алган. Ол башкы «виньчунь» («вечный исток жизни») стилинге өөредип турган. Ол дээрге хары угда халдаар болгаш камгаланыыр чогуш стили. Сөөлзүредир Ли өске: бокс, дзюдо, джиу-джитсу, кунфу, ушу – дээн чогуш хевирлерин база шиңгээдип алган. 19 харлыында Американның каттышкан штатарынче ээп келгеш, Сиетлде Эдисоннуң техниктиг шолазын доозуп алгаш, улаштыр Вашингтоннуң университединче кирген. Yргулчү чаңгыс-чаңгыс сегиржип алыышкын уран-чүүлүн сайзырадып тургаш, Джит Кун До стили – деп стилин чогааткан. Ол стильге хамаарыштыр бижээн ному: «Путь опережающего кулака» («Tao of Jeet Kune Do», 1975).

1960 чылдарның төнчүзүнде телевиденияга база кинога идекпейлиг тыттырып турган. Тыттырган кинолары 36: «Большой босс», «Кулак ярости», «Возвращение дракона» болгаш өске-даа. Чогуш сценаларын салырынга шыырак тургузукчу кылдыр алдаржаан.

[[Аңгылал:!Main category]]
