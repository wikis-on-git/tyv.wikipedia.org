'''ЛИ (Lee) Брюс (шын ады Ли Чжэньфань)''' (1940 чылдыӊ ноябрь 27, Сан-Франциско – 1973 чылдыӊ июль 20, Гонконг), америк болгаш гонконг спортчу болгаш киноактёр. Чѳѳн чүк чаӊгыс-чаӊгыс сегиржип алыышкыныныӊ мастери. Бодунуӊ тускай стилин чогааткан.
== Допчу-намдары. ==
Чажындан тура чѳѳн чүк улустарыныӊ чаӊгыс-чаӊгыс сегиржип алыр уран-чүүлүн сонуургаар турган. 13 харлыында Ип Манныӊ Гонконгуда школазынче кирип алган. Ол башкы «виньчунь» («вечный исток жизни») стилинге ѳѳредип турган. Ол дээрге хары угда халдаар болгаш камгаланыыр чогуш стили. Сѳѳлзүредир Ли ѳске: бокс, дзюдо, джиу-джитсу, кунфу, ушу - дээн чогуш хевирлерин база шиӊгээдип алган. 19 харлыында Американныӊ каттышкан штатарынче ээп келгеш, Сиетлде Эдисоннуӊ техниктиг шолазын доозуп алгаш, улаштыр Вашингтоннуӊ университединче кирген. Yргулчү чаӊгыс-чаӊгыс сегиржип алыышкын уран-чүүлүн сайзырадып тургаш, Джит Кун До стили - деп стилин чогааткан. Ол стильге хамаарыштыр бижээн ному: «Путь опережающего кулака» («Tao of Jeet Kune Do», 1975).
1960 чылдарныӊ тѳнчүзүнде телевиденияга база кинога идекпейлиг тыттырып турган. Тыттырган кинолары 36: «Большой босс», «Кулак ярости», «Возвращение дракона» болгаш ѳске-даа. Чогуш сценаларын салырынга шыырак тургузукчу кылдыр алдаржаан.
