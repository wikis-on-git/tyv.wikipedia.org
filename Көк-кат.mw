[[Көк-кат]] ({{lang-ru|Голубика}}, {{lang-mn|Нэрс}}) - колдуунда аргага өзер, бедии 20-80 см чедир, бүрүлери дүжүп каар көк азы ак-көк өңнүк кат чимиштерлиг чадаң ыяш. Кат, бүрүлери эм шынарлыг.

== Тодарадылгазы ==
Кады борбаксымаар, ак-көк өңнүг, чигирзиг, ажыгзымаар амданныг. Бүрүлери шөйбексимээр төгелчик азы дедир чуурга хевирлиг. Чечектери ак азы ягаан, хензиг.

''Өзүп үнүп турар черлери:'' тайга эзимнери, тулааланы берген ыяштар, тарамык үнген аргаларлыг хемнер уну.

''Хереглеттинер чүүлдери:'' каттары, бүрүлерлиг будуктары, чулуу.

''Эмнерге белеткээр үези:'' июль-август.

== Ажыглаары ==
*Каттарын цинга болгаш дизентерия аарыгларынга удур чүүл кылдыр ажыглаар. 
*Бүрүлериниң хандызын (1:10) чүрек аарыгларында ажыглап турар.
*Чаа чыгдынган каттарының чулуу - кадыкшылды дадыктырар болгаш чаагай сериидедир суксун, кандындан варенье, джем, суксуннар кылыр.

=== Моол медицинада ажыглап турары ===
''Моол ады:'' '''Нэрс'''. 

''Хереглеттинер чүүлдери:'' каттары.

''Ажыглаары:'' моол улусчу эмнээшкинде көк-каттың каттарын организмниң ажыл-чорудулгазын хөөн киирер, ниити быжыглаар шынарлыг, кижи назынын узадыр деп санап турар.
