{{Кижи}}
'''Валенти́на Ива́новна Гага́рина''' (төрүмелинден '''Горячева'''. 1935 чылдың декабрь 15, Оренбург — 2020 чылдың март 17, Звёздный городок, Москва облазы) — бир дугаар космонавт Юрий Гагаринин кадайы. Ленин орденинниң эдилекчизи.

== Допчу-намдары. == 
Валентина Ивановна Гагарина 1935 чылдың декабрь15-те Оренбургка төрүттүнген. Ачазы кол паштанчы Горячев Иван Степанович, а авазы Варвара Семёновна - бажың ээзи. Өг-бүлезинге 6 кижи турган: 3 уруг, 3 оол. Валентина эң бичиизи. Улуг акызы Алексей база бичии акызы Михаил дайынга чок болганнар. Ортун акызы Ыракы Чөөн чүке дайылдажып турган. Валя Оренбургтуң эмчи училищезин дооскан. 

Ужудуушкун төвүннүң Эмчи эргелелиниң лабораториязынга ажылдап турган. Ашаа чок болган соонда интервью бербейн турган. 1976 чылда Юрий Гагарин музеинче ашаанның хууда эт-херекселин дамчыдып берген: чыскаал кители, шаңналдары, документилери, белектери, ашааның дугайында солуннарда бижээн чүүлдерни («Правда», «Известия», «Красная звезда», «Советская культура», «Литературная газета», «Московский комсомолец» 12—13 апрельдиң 1961 чылда тускай үндүрүглери.) Ашаанга тураскааткан байырлыг ужуражылгаларга, чуртуң баштаңчыларынга ужуражылгаларга идекпейлиг киржип турган.

1981 чылда Валентина Гагарина бир дугаар сактыышкн номун чырыкче үндүрген — «108 минут и вся жизнь». Москва облазынның Щёлков районунда Звёздный деп хоорайжыгажынга чуртап турган. Ол дөрт дугаар каътта бажыңны Гагарин 1968 чылдын февральда алган (ол-ла чылдың марта космонавт чок болган). Соңга караанда космонавтынның тураскаалы көстүп турар. Гагарина 2020 чылдың марта чок болган. Мытищиде Федерациянның шериг мемориал хөөрунде ажааган. 

== Хууда чуртталгазы ==
1957 чылдың октябрь 27-де Оренбургка Ю.А. Гагарин биле өг-бүле туткан. Оренбургта, Валентинанын чуртап бажынында музейни ажыткан. Гагаринер ийи уруглуг: Елена, Галина. Гагарин 1961 чылдың апрель 12-де делегейде бир дугаар космосче ушкан. Ашаа чок болган соонда өг-бүле тутпаан.
== Уруглары ==
*Елена Гагарина (17 апрель, 1959 чылда төрүттүнген), Музей-заповедник «Московский Кремль»-диң чиңгине секретары.
*Галина Гагарина (7 март 1961 чылда торуттунген), Г.В.Плеханова аттыг Россиянның экономика университединиң башкызы. 
*Угбалары — Мария, Таисия.
== Шаңналдары == 
*1961 — Ленин ордени – Хрущевтуң деткээни-биле. 
*2011 — Гагарин ордени – Россиянның космонавтика Федерациязы. 
*2017 — Москва облазынның хүндүлүг хамаатызы.
== Номнары ==
*1984 — Каждый год 12 апреля — М.: Советская Россия. — Валентина Ивановна Гагарина — ISBN
*1986 — 108 минут и вся жизнь — М.: Молодая гвардия. тир. 50000 экз. — Валентина Ивановна Гагарина — ISBN
== Шөлүглер ==
*Юбилей Валентины Ивановны Гагариной
