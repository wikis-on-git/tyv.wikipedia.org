[[File:Бел аржаанда чаштар.JPG|thumb|Те тураскаалының чанында]]

Аржаан '''«БЕЛ»''' - [[Бай-Тайга кожуун|Бай-Тайга кожуунда]] [[Кызыл-Даг суур (Бай-Тайга)|Кызыл-Даг суурнуң]] кавызында турар аржаан.

Бай-Тайга кожууннуң Бай-Тайга даанын эдээнде чылдың-на Оваа дагылгазын байырлап эрттирер Тейлер деп черден 2 км. ыракта үнүп чыдар алдарлыг аржаан.

Бел аржааның тургузуун 17.06.1966 ч. хынаан. Тываның аржааннарының картазын тургузар сорулгалыг шинчилелдерни [[ССРЭ|ССРЭ-ниң]] Эртемнер академиязының Сибирь салбырының Чер картының институдунунуң гидрогеологтуг отряды чоруткан.

== Аржаанның химик тургузуу ==
Тургузуунда эмнээр бүдүмелдер: хлор, чес, кальций, магний, натрий.

'''Хлор''' – кара бүүректерниң ылгап үндүрер ажыл-чорудулгазынга салдар чедирип турар. Кальций, магний, натрийниң сульфаттары каттышкаш, ижин чулуун эвээжедир, ооң хөлзедирин соксадыр шынарлыг.

'''Натрий''' – мага-ботка сугну саададыр.

'''Кальций''' – чүректиң шыңганнарының чыырлырын күштелдирер, иммунитет бедидер, дегдириишкинге удур дээштиг шынарлыг, сөөктер өзеринге деткимче бээр. Изиг кальцийлиг суглар улуг-хырын оюлганнаанда болгаш гастриттеп араанда дузаалаар.

'''Магний''' – организм ону эки шингээдип алыр, өт хавының курлурун эвээжедир, ханда холестерин деңнелин эвээжедир, нерви системазынга эки салдарлыг.

'''Чес''' – демирниң гемоглобининче шилчииринге дузалаар. Гемоглобилин организиминге эвээш апарганда анемия тыптыр.

== Аарыглар эмнээри ==
Бел аржааны угаан-медерел сергедиринге, нерви системазынга, шыңганнарга, чүстер аарыгларынга дузалаар. Ол шыктан, хей-сооктан тывылган аарыгларга дузалаар. Хан-дамыр, ижин-шөйүндү, кудуку органнар аарыгларынга дузалаар. Аас, думчук, карак, кулак база шупту аарыгларны эмнээр. 3-5 минут кирер. Чартыктаан улустарга дыка таарымчалыг. Хол-буттуң шимчей бээринге дыка эки дузаны аржаан чедирип турар.

== Дөзү ==
 
* http://www.arjaan.narod.ru/aboutRu.html


[[Аңгылал:!Main category|Б]]
[[Аңгылал:Аржаан|Б]]
