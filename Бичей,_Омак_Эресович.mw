[[Россия]]ның Иштики херектер министерствозунуӊ иштики шерииниӊ тускай сорулгалыг разведка-десанты бѳлүүнун дайынчызы, снайпер. Дайынчы даалга уезинде эштерин камгалап тура чок болган. "За отвагу" (чок болганда.) медальдын эдилекчизи (2015). 

=== Допчу-намдары. ===
1991чылдың декабрь 25 те төтүттүнген. Ол өг-бүлезиниң ийи дугаар оглу. Кады төрээннери беш кыс бир оол.  1998 чылда Хөнделең ортумак школазынга 1-ги клазынга өөренип кирген, ол-ла школаны 2009 чылда 11-ги классты дооскан. 2009-2011 чылдарда Кызылдың башкы колледжинге өөренгеш дооскан. 2011-2012 ч шериг албанын эртиргеш, 2012 чылда конракт-биле Чечен Республикаже шериг хулээлгезин эртирип чорупкан. Ол шеригге Россиянын Иштики херектер министерствозунун шериинин спецназ отрядтың разведовательно-десантный болуунун снайпери болуп хүлээлгезин эртирип турган. 2014 ч май 24-те караул үезинде боевиктер -биле боолашкан үезинде амы-тынындан чарылган. Авазы - ясли-сад кижизидикчи башкызы, ачазы чурулга-куш-ажыл кичээлдеринин башкызы.  выслуга лет үннгеннер. Амгы уеде хундулуг дышталгада.  Хонделен суурнун үлегерлиг хөй-ажы төлдүг ог-бүлези. Омак ог-булелиг, оолдуг турган.
Чаш чылдары.
Бичии Омак ачазы кадарчылаарга, оозундан чыда калбас, ыглап тургаш эдерип чоруптар турган. Арыг-силиг. Бир катап ооренгеш келирге, бажыны хирлиг болурга, аъш-чем-даа чивейин, ыглапкаш, бажынын аштап кирипкен. Бичиизинден чедип аар дээн сорулгазын албан чедип алыр, ону кылбаан шаанда оожургавас турган. Кожазының сактып чугаалап турары-бие алырга, Омак 5-6 харлыында эштери-биле ойнап турган боду, инектерин сактып келгеш, эштери оолдарны: «Адыр! Мени маӊаа манап олуруңар шүве! Мен иннектерим дозуп эккээйн!» - дээш, эштерин каапкаш, дөңнү куду чүгүрүп чоруй барган дээр. 10 харлыында-ла аажы-чаңы кѳстүп келген: дуңмаларын, ол хамаан чок угбаларын: «Эки өөрениңер! Чалгаа чорбаңар, арыг- силиг чоруңар!» - деп чагыыр чораан. Школага ѳѳренип тургаш «Ученик года» мѳѳрейге киришкеш, бир дугаар черни чаалап алган. Ол дээш Океан лагеринге дыштангаш келген. Школаны доозуп тура идекпейжи чоруу-биле Школаның презиндендизи - кылдыр соӊгуткаш, ол хүлээлгезин тѳлептиг күүсеткен. 

=== Маадырлыг чоруу. ===
Бичей Омак Россияның Иштики херектер министерствозунуӊ иштики шерииниӊ тускай сорулгалыг разведка-десанты бѳлүүнге хүлээлгезин эттирип турган. Эрестиг, хѳглүг-омак, дузааргак, соруккур эр турган - деп, кады хүлээлге эттирип турган эштери сактып чугаалаарлар. «Омактыӊ кол кѳстүп турар эки чүвези: аскы-сѳзүнге ээ болгаш ёзулуг эр кижи кылдыр алдынары...» 2014 чылдыӊ май 24-те Омактыӊ 8 кижи кежигүүннүг бѳлүүн Чечен Республиканын Урус-Мартан районунда Рошни-Чу суурунче террористерниӊ хенертен халдап келген бѳлүүн узуткаары-биле чоруур кылдыр дужаал келген. Бичей Омак Эресович бѳлүү-биле террористерни истеп-сүрүп чеде бергеннер, ынчалза-даа дүн дүшкенин барымдаалааш, эртенги хүннү манап алыр сорулга салганнар. Эштери удуп-дыштанып, дүн чарып чыдып алырга, Омак дүнеки кедегни харыылаар кылдыр артып калган. Хондур карак шиммейин кадарып хонган аныяк эр, даӊ бажында дайызынныӊ кедеп кел чыдарын эскерип кааш, бодунуӊ амы-тынын бодавайын, эштерин сагындырары-биле боевиктерже баштай от ажыдып, боолап эгелээн. Омака хамаарыштыр деӊ эвес тулчуушкун эгелээн. Омактыӊ сагындырган ачызында, эштери оттуп кээп, тулчуушкунга белеткенип четтигипкеннер. Эштери дуза кадып кел чыдырда, Омак халдап келген хѳй санныг дайызыннар-биле дең эвес аткылажыышкынга аар балыглаткан. Дуза кадып келген эштери дайызынны аткаарлаар кылдыр албадапкаш, хѳрээнче ѳлүмнүг кылдыр аар балыглаткан Омакты тып алганнар. Аныяк маадыр амы-тынындан чарлы берген болган. Омак бодунуӊ амы-тынын харамнанмайын эштерин хенертен халдаар - деп бодаан дайызындан камгалап алган болган. 

=== Маадырны ажааганы. ===
Маадырны [[Тыва Республика]]нын Барыын-Хемчик кожуунуӊ Хѳнделеӊ сумузунга ажааган. Бир чугаалап калза артык эвес чуве: Хонделен - дээрге, Совет Эвилелинин маадыры (Тыва Арат Республиканын бир дугаар ол атты алган кижизи), Ада-чуртун Улуг дайынынын киржикчизи, Хомушку Намгаевич Чургуй-оолдуӊ чурту. Бичей Омакты тѳрээн чуртунга үдеп чедирирде келген улус: кады хүлээлге эттирип турган командири болгаш эжи подполковник Роман Бекетов биле анаа шеригжи Алдын-Херел Сымчаан. Мѳчээн маадырныӊ аалында ада-иези, дунмалары, ажы-тѳлү артып калган. Аныяк эр хүлээлге эттирип чоруурда ѳгленип алган турган. Ооӊ кадайы - Шончалай Монгуш (хамааты бадылгага), оларныӊ оглу 2014 чылдын апрельде тѳрүттүнген. 
[[Тыва Республика]]ныӊ баштыӊы [[Кара-оол, Шолбан Валерий оглу|Шолбан Валерьевич Кара-оол]] маадырныӊ ѳг-бүлезинге дузаны кадарын шиитпирлээш, кажыыдалын илереткен: «Ол хире аныяк кижиниӊ амы-тыны үстү бергени аарышкылыг болгаш кажыыданчыг-дыр! Ынчалза-даа бистер боостаага кара чүве чыдыпса-даа, шын-на сеткиливис-биле чоргаарланыыр бис, чүге дээрге Бичей Омак ышкаш оолдар бистиӊ тѳрээн чуртувусту маадырлыг чоруу-биле алдаржыдып чоруурлар!» Дайынчыны 2014 чылдыӊ май 29-та ажааган. Ажааган чери - Хѳнделеӊ сумузу, Барун-Хемчик кожуун. Ажаалга үезинде Красноярск шериг округтун шериг оркестири ёзулал кылдыр хѳгжүмнүг уделгени кылган болгаш.Барыын-Хемчик шериг комиссариадынын шериглери автоматтардан дааштаашкын адыгларны кылганнар.  

=== Шаӊналдары. ===
2015 чылдын декабрь 30-де Чазак бажыӊынга Тыва Республиканыӊ баштыӊы Россия Федерациязынын президентизи В.В. Путинин адыныӊ мурнундан Бичей Омак Эрес-ооловични "За отвагу" (чок болганда. ) медаль-биле шаӊнаан. Шаӊналды дайынчынын ачазы, Эрес Бичей хулээп алган.

== Шѳлүглер. ==
https://vcatuva.ru/news/2014/05/30/161.html

https://www.mngz.ru/russia-world-sensation/1586877-glava-tuvy-vruchil-medal-za-otvagu-posmertno-rodnym-pogibshego-specnazovca-omaka-eresovicha-bichey.html

https://newslab.ru/news/590743
