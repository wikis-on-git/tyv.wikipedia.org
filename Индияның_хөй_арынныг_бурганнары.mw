== Чангыс дазылдан ==
Биске эң-не көскү чижек дээрге: орус православ шажынның язычество-биле холбаазы.

Христианство биле иудаизмге бодаарга индуизм болгаш буддизм аразында быжыг харылзаалыг.Чаа келген бурганнар эрги бурганнар-биле эптиг найыралдыг чурттап турарлар. Чаа шажыннар эрги шажыннардан үнүп турар болгаш олар биле кожалажып чурттап турар. Индияда дараазында чүүлдерге бүзүреп турар: каш-даа бурган турбаан болза, олар шупту - октаргайның күзели-биле болгаш бодалы-биле болуп турар, оларны Брахман дээр. Ооң-биле алырга бурганнарның хөй кезии хөй-хөй боттандырылгаларлыг. Кандыг-даа кижи, атеист, традициялыг шажыннарга чүдүп турар, азы оон-даа өске шажыннарга чүдүп турар кижи ол күштүң бажында турар болгаш, ону билбейин турар-даа болза Брахманга чагыртып турар. Моортан алырга - индилерниң шажынга негелде чогундан өске чуртталганың аңгы-аңгы кезектеринче кире берген  тускай амыдыралдың философиязы, олар болза бөдүүн чуртталгадан кезээде аңгылатынбас.

Эрте-бурунгу ведизмден философтуг шажын төрүттүнүп келген - '''брахманизм.'''

[[Брахманизм]]- Брахман чаякчы бурганны ханы хүндүлээри. Брахманизм дараазында индуизмни чаяган. Индуизм аңгы-аңгы угланыышкыннарга чардынган. Оларның аразында ылгал - хөй бурганнарның аразында ортузунда кайы бурган турары.Ол угланыышкында индуизм өске монотоеистиктиг шажыннарга чоок болуп турар, олар чаңгыс бурган барынга бүзүреп турарлар.

Индуизмниң угланыышкыннарының аразындан дараазында кол угланыышкыннарны аңгылап болур:

'''Шиваистер''' - кол бурганны Шива бурган деп турар. Өртемчейни эр кижиден эгелеп турар деп чүүлге бүзүреп турар.

'''Шактистер''' - кол бурган Шакта (Парвати). Шиваның өөнүң ишти. Өртемчейни кыс кижиден эгелеп турар деп чүүлге бүзүрелдиг.

'''Вайшнавистер''' - кол бурган Вишну. 

'''Кришнаистер''' - кол бурган Кришна, Вишнаның черде бир хевирлериниң бирээзи.

== Дөзү: ==
# Энциклопедия быстрых знаний "Религии мира".
